<?xml version="1.0" encoding="utf-8"?>
<!DOCTYPE dtbook
  PUBLIC "-//NISO//DTD dtbook 2005-3//EN" "http://www.daisy.org/z3986/2005/dtbook-2005-3.dtd">
<dtbook xmlns="http://www.daisy.org/z3986/2005/dtbook/" xml:lang="fi" version="2005-3"><head>
        <meta name="dtb:uid" content="329010"/> 
        <meta name="dc:Title" content="Kuolevaksi julistettu"/> 
        <meta name="dc:Identifier" content="329010"/> 
        <meta name="track:Guidelines" content="2015-1"/> 
        <meta name="track:Supplier" content="Net Systems Informatics (I) Pvt. Ltd."/> 
        <meta name="dc:Creator" content="Seppo Jokinen"/> 
        <meta name="dc:Language" content="fi"/> 
        <meta name="dc:Source" content="urn:isbn:978-952-289-136-5"/> 
        <meta name="dc:Format" content="DTBook"/> 
        <meta name="dc:Publisher" content="Celia"/> 
        <meta name="dc:Date" content="2015-07-02"/> 
        <meta name="dcterms:modified" content="2015-07-02T06:35:35+00:00"/> 
    </head><book><frontmatter> 
            <doctitle>Kuolevaksi julistettu</doctitle> 
            <docauthor>Seppo Jokinen</docauthor>
                       <level1 id="f1" class="titlepage"> 
                           <imggroup>
                               <caption> "Kuva kirjan kannesta"</caption>
                               <img src="329010-000.jpg" alt="" />
                           </imggroup>
                           
                <h1 class="title fulltitle">Alkutiedot</h1> 
                <p class="docauthor">Seppo Jokinen</p> 
                <p>Kannen ulkoasu Lasse Rantanen</p> 
                <p>Sisuksen ulkoasu Tom Backström</p> 
                <p>Taitto Heli Ranta</p> 
                <p>ISBN 978-952-289-136-5</p> 
                <p>Painopaikka Bookwell Juva</p>
                <p>Tuottaja: Celia - Näkövammaisten kirjasto 2015</p>
                <level2>
                    <h2>Käyttöoikeus</h2>
                    <p> Tämä kirja on valmistettu tekijänoikeuslain 17 pykälän nojalla ja on
                        tarkoitettu ainoastaan näkövammaisten ja muiden lukemisesteisten käyttöön.
                    </p>
                </level2>
                <level2>
                    <h2>Kustantaja esittelee</h2>
                    <p> Komisario Sakari Koskinen saa selvitettäväkseen oudon vainoamisjutun. Mies
                        on kuoleman kielissä muttei suostu silti yhteistyöhön. Samaan aikaan naisia
                        ahdistellaan Tampereella. Onko vanha hiippari palannut rikospaikalle? </p>
                </level2> 
            </level1>
        </frontmatter>
		<bodymatter><level1 id="ch1-1" class="chapter"> 
                <pagenum id="Page_5" page="normal">5</pagenum> 
                <h1>1.</h1> 
                <p>Hanu ei voinut aavistaa sitä vielä astellessaan Aleksis Kiven katua alas Laukontorille: hän pelkäisi kohta henkensä edestä. Oli maanantai kesäkuun yhdeksäs, aurinko paistoi pilvettömältä taivaalta ja alkukesän suvinen sää oli vetänyt torin täyteen väkeä, niin joutilaina kuljeksivia kaupunkilaisia kuin Kehräsaaren tehdasmiljöötä kuvaavia turistejakin. Viikinsaaren laivalaiturille oli kertynyt jonoa, ja katusoittaja torikellon alla teki elämänsä tiliä.</p> 
                <p>Hanu ei ollut tullut paistattelemaan päivää. Hän oli taatan asioilla. Kauppalistassa luki uusiapottuja torilta ja Nyyperin muikkuja kauppahallista. Olisi hän ilman listaakin tehtävästään suoriutunut. Taata vain oli siitä eri mieltä, taisi pitää pojanpoikaansa tumpulana.</p> 
                <p>Perunanmyyntitiskeillä oli tungosta. Hanu oli siitä mielissään, sai rauhassa katsella ja harkita ilman iholle tunkevan myyjän "mitä herralle saisi olla?" -kysymyksiä. Ensinnäkään Hanu ei tuntenut itseään herraksi ja toisekseen perunakauppiaan oli hölmöä kysyä mitä saisi olla, vastauksia kun löytyi ainoastaan yksi. Perunoita tietenkin!</p> 
                <p>Ne näyttivät hyviltä. Lihavan ihmisen peukalonpään kokoiset pallerot tulivat Viljakkalasta, ja siitä tosiseikasta taata olisi mielissään. Taata oli syntynyt itsekin siellä, isävainaansa sukutilalla jossain Korvomaan perukoilla. Se oli muuttanut kuusitoistavuotiaana <pagenum id="Page_6" page="normal">6</pagenum>työn perässä Tampereelle, ja sitä se jaksoi aina jauhaa. Nykynuorilla oli liian helppoa, niillä ei ollut hajuakaan siitä, miten tiukassa leipä oli taatan nuoruudessa ollut. Nykyään passattiin kaikki hopeatarjottimella eteen.</p> 
                <p>Enempää ei vanha ja viisas olisi voinut väärässä olla. Hanun elämä oli kaikkea muuta kuin helppoa. Hän oli haaveillut nuorena miehenä lääkärin urasta. Arjen realiteetit olivat kuitenkin romuttaneet haaveet ja hänen oli tyytyminen lähihoitajan ammattiin. Silti sekin oli tuottanut tyydytystä, hän oli päässyt omalle alalleen. Jopa kutsumustehtäväänsä, olisi joku siirappisuisempi saattanut sanoa.</p> 
                <p>Sitten kaikki oli mennyt pieleen, osin omaa syytä, mutta vielä suuremmalta osin muiden vuoksi ja itsestä riippumatta. Nyt hän oli kolmekymmentäseitsemänvuotias mies, yksinäinen ja ylipainoinen. Ei ollut riittänyt, että meni työ ja perhe, piti vielä kokea julkinen halveksutuksi tulemisen nöyryytys.</p> 
                <p>- Onko herra kuuro?</p> 
                <p>Hanu havahtui perunakauppiaan kysymykseen. Nuori ja nätti nainen vaaleissa pullapalmikoissa hymyili Hanun polvet pehmeiksi.</p> 
                <p>- Totanoi, Hanu takelsi. - Perunaa... pari kiloo.</p> 
                <p>- Kaksi kiloa, myyjätyttö kujersi. - Se tekee kuusitoista euroa.</p> 
                <p>Hanu ei osannut häkellyksissään edes kapinoida. Ainahan</p> 
                <p>kesän ensimmäinen perunasato oli kallis, mutta kahdeksan euron kilohintaan ei olisi uskonut jokunen vuosi sitten pessimistisinkään talousanalyytikko. Hanu etsi rahapussiaan kauan. Päivä oli kesän ensimmäinen, jolloin hän oli pukenut shortsit jalkaansa. Niissä oli taskuja enemmän kuin muissa housuissa yhteensä.</p> 
                <p>Myyjä kauhoi perunat muovipussiin, ojensi pussin tiskin yli ja antoi kaksikymppisestä neljä euroa takaisin. Hymy oli äskeistä vielä säteilevämpi. Se pisti Hanun suuntavaiston sekaisin. Hän pyöri hetken sinne tänne, törmäili takanaan jonottaviin asiakkaisiin ja astui parille varpaillekin, ennen kuin pääsi viimein väljemmille vesille.</p> 
                <p>Mieliala kipusi korkeuksiin aurinkoenergian voimalla.</p> 
                <pagenum id="Page_7" page="normal">7</pagenum> 
                <p>Hanu päätti täydentää sitä vielä jäätelöllä. Hän kaivoi vaihtorahoina saamansa kolikot taskusta ja asettui jonon hännille. Se oli yhtä pitkä kuin viereiselle mustamakkarakojulle kiemurteleva. Mutta Hanulla oli aikaa. Taata jaksaisi kyllä odottaa, liekö herännyt edes päiväuniltaan vielä.</p> 
                <p>Jonossa seistessä oli mukava silmitellä torilla kuljeksivia ihmisiä, kuunnella kaunista naurua ja vilkuilla kevyitä hellemekkoja. Torikahvioiden pöydissä kävi huoleton puheensorina, eivätkä edes suuntäydeltä sullotut munkit vaientaneet sitä. Jäätelökioskin jono eteni verkkaista vauhtia, mutta eteni kuitenkin. Hanu oli ehtinyt siinä toiseksi ja hän kykeni jo haistamaan luukusta tulvivat tuoksut, mansikat, banaanit ja kinuskit. Siihen makeanhimo sitten tyrehtyikin. Hän jähmettyi tuijottamaan vohvelikahvion reunimmaista pöytää ja siinä istuvaa lierihattuista miestä. Näätänaama!</p> 
                <p>- Haloo! jäätelökopista kuului. - Mitä sinne saisi olla?</p> 
                <p>Hanu havahtui jo toistamiseen samaan kysymykseen. Hän</p> 
                <p>kääntyi äänen suuntaan ja sai myyjätytönkin säikähtämään. Tämä tuijotti suurin silmin asiakkaansa kauhun halvaamia kasvoja eikä osannut muuta kuin toistaa yhtä ja samaa litaniaa:</p> 
                <p>- Mitä sinne saisi.</p> 
                </level1>
        </bodymatter>
    </book>
</dtbook>
