<?xml version="1.0" encoding="utf-8"?>
<!DOCTYPE dtbook
  PUBLIC "-//NISO//DTD dtbook 2005-3//EN" "http://www.daisy.org/z3986/2005/dtbook-2005-3.dtd">
<dtbook xmlns="http://www.daisy.org/z3986/2005/dtbook/" xml:lang="fi" version="2005-3"><head>
        <meta name="dtb:uid" content="325680"/> 
        <meta name="dc:Title" content="KIMMEL"/> 
        <meta name="dc:Identifier" content="325680"/> 
        <meta name="track:Guidelines" content="2015-1"/> 
        <meta name="track:Supplier" content="Net Systems Informatics (I) Pvt. Ltd."/> 
        <meta name="dc:Creator" content="VILJA-TUULIA HUOTARINEN"/> 
        <meta name="dc:Language" content="fi"/> 
        <meta name="dc:Source" content="urn:isbn:978-951-23-5840-3"/> 
        <meta name="dc:Format" content="DTBook"/> 
        <meta name="dc:Publisher" content="Celia"/> 
        <meta name="dc:Date" content="2015-03-11"/> 
        <meta name="dcterms:modified" content="2015-03-11T13:38:57+00:00"/> 
    <link rel="stylesheet" media="embossed" type="text/css" href="style.css" />
    </head><book><frontmatter> 
            <doctitle>KIMMEL</doctitle> 
            <docauthor>VILJA-TUULIA HUOTARINEN</docauthor>
            <level1 id="f1" class="titlepage">
                <imggroup>
                    <caption> "Kuva kirjan kannesta"</caption>
                    <img src="325680-000.jpg" alt="" />
                </imggroup>
                <h1 class="title fulltitle">Alkutiedot</h1> 
                <p>Karisto Oy Hämeenlinna</p> 
                <p>© Vilja-Tuulia Huotarinen ja Karisto Oy</p> 
                <p>Graafinen suunnittelu Maria Appelberg</p> 
                <p>ISBN 978-951-23-5840-3</p> 
                <p>Bookwell Oy Juva 2014</p>
                <p>Tuottaja: Celia - Näkövammaisten kirjasto 2015</p>
                <level2>
                    <h2>Käyttöoikeus</h2>
                    <p> Tämä kirja on valmistettu tekijänoikeuslain 17 pykälän nojalla ja on
                        tarkoitettu ainoastaan näkövammaisten ja muiden lukemisesteisten käyttöön.
                    </p>
                </level2>
                <level2>
                    <h2>Kustantaja esittelee</h2>
                    <p>Tällaisena kylmänä ja kuivana yönä jokainen valopiste näkyi tarkasti.</p>
                    <p>Suuret kaupungit lentokoneen alla loistivat.</p>
                    <p>Kaksitoista tarinaa kuusitoistavuotiaista tytöistä.</p>
                </level2> 
          <level2><h2>Kirjan alkuteksti</h2>
                <p>Tiistaina vanhemmat kertoivat tytölle, että heidän aikansa oli ohi. He lähtisivät maailmasta ja antaisivat sen tytön hoidettavaksi. He olivat pahoillaan, että maapallolle jäi niin paljon sotkua: sotia siellä täällä ja roskariutta keskellä merta.</p> 
                <p>He uskoivat kuitenkin, että tyttö pelastaisi pallon. Kuten kaikki vanhemmat, he olivat siitä ihan varmoja. Kukaan ei pystyisi hoitamaan maailmaa paremmin kuin tämän päivän kuusitoistavuotias.</p> 
                <p>Tyttö maalasi kynsiään vaaleanpunaisiksi.</p> 
                <p>Hän sanoi:</p> 
                <p>– OK, ja puhalsi sormiinsa.</p> 
                <p>Tytön vanhemmat antoivat pyöreän ja hohtavan esineen tytön käteen.</p> 
                <p>Se oli Yökirja ja sen pinta tuntui ihan iholta.</p> 
                <p>– Mene ja koe koko maailma, vanhemmat sanoivat.</p> 
                <p>Sitten he itkivät vähän.</p> 
                <p>Kuivattuaan kyyneleensä he hymyilivät ja katsoivat ylpeinä tyttöä.</p> 
                <p>Tyttö otti eteisen naulasta vaaleanpunaisen reppunsa ja pakkasi sen.</p> 
                <p>Hän hyvästeli koiransa ja unilelunsa.</p> 
                <p>Hän hyvästeli vanhempansa.</p> 
                <p>Hän teki sen nopeasti, sillä oikeastaan hyvästit olivat kamalia.</p> 
                <p>Hän hyvästeli vanhan nimensä ja antoi itselleen uuden nimen.</p> 
                <p>Hän oli Kimmel, ja hän astui ulos maailmaan.</p> 
          </level2>
            </level1>
           
        </frontmatter><bodymatter><level1 id="ch1-1" class="chapter"> 
                <pagenum id="Page_7" page="normal">7</pagenum> 
                <h1>ENSIMMÄISEKSI</h1> 
                <p>Kimmel, kynnet lakattuna ja reppu selässä, sanoi itselleen näin:</p> 
                <p>– Minä olen kuusitoista vuotta, eikä tällä elämänkokemuksella tehdä ihmeitä.</p> 
                <p>Heti perään hän ajatteli, että ehkä kuitenkin pieniä.</p> 
                <p>Hän otti Yökirjan repustaan. Se näytti vähän lentävältä lautaselta. Siis sellaiselta, joka mahtui käsien väliin. Hän nosti Yökirjan poskelleen ja kuunteli. Se piti ääntä, siinä virtasi sähkö. Hän tiesi, että jokaisella koneella oli luonteensa ja tapansa. Ei niihin heti luottanut, vähitellen oppi.</p> 
                <p>Ja nyt Yökirja kirjoitti Kimmelin korvan juuressa:</p> 
                <p>– <em>Maailmaan tutustutaan yksi ihminen kerrallaan.</em></p> 
                <p>Ja Kimmel vastasi Yökirjalle, että sitähän hänkin oli juuri ajatellut. Näissä maailmanparannushommissa auttoi tehtävän rajaaminen. Kaukana tuolla jossakin oli toinen kuusitoistavuotias tyttö, ja hänen luokseen Kimmel menisi.</p> 
                <p>Yökirja muodosti äänettömän hymyn =).</p> 
                <p>Kimmel hymyili takaisin ja sanoi:</p> 
                <p>– OK, kyllä minä sinun kanssasi voin lähteä.</p> 
                <p>Mutta sitten Kimmel empi hetken.</p> 
                <p>Suunta oli selvillä, jotakin puuttui.</p> 
                <p>Kimmel sanoi Yökirjalle:</p> 
                <p>– Siellä, missä on kuusitoistavuotiaita, ei todellakaan ole mitään pehmeitä ja nättejä hellokitty-tunnelmia. Siellä on välillä kuristava tunne, ettei kaikki ole kunnossa eikä toisin sanoen mikään. Sellaiseen paikkaan mennään turbomoottorikoneella ja vähän äkkiä sittenkin.</p> 
                <p>Joten Kimmel käveli sisään lentokonekauppaan.</p> 
            </level1><level1 id="ch2-1" class="chapter"> 
                <pagenum id="Page_8" page="normal">8</pagenum> 
                <h1>TOISEKSI</h1> 
                <p>Lentokone, jonka Kimmel valitsi, oli pieni ja kätevä. Sen hoikat siivet taipuivat helposti ja poikkileikkaukseltaan se muistutti kahta saippuakuplaa päällekkäin. Se oli kaupan koneista nopein ja kallein, joten tietysti Kimmel osti sen. Vaaleanpunaisesta väristä ja glitteristä hän maksoi vielä ekstraa.</p> 
                <p>Kauppias kysyi:</p> 
                <p>– Onko sinulla lentolupakirja?</p> 
                <p>Johon Kimmel vastasi:</p> 
                <p>– Lupakirja ja lisäksi Yökirjakin.</p> 
                <p>Sen jälkeen Kimmel, kynnet lakattu ja reppu selässä, nousi Yökirjan kanssa lentokoneen ohjaamoon, joka oli täydellisesti varusteltu. Kompassit, mittarit, katkaisimet ja mitä niitä nyt oli.</p> 
                <p>”Älä yritä tehdä mitään, mihin et ole valmistautunut”, luki seinällä.</p> 
                <p>Kimmel ajatteli, että se oli kyllä aika paljon vaadittu.</p> 
                <p>Oliko hän valmistautunut siihen, että lähti kokemaan maailmaa?</p> 
                <p>Toisaalta, hän oli lakannut kynsiään.</p> 
                <p>Joten Kimmel asettui istumaan ja kiinnitti turvavyönsä. Hän otti kiinni ohjaussauvasta ja muotoili sitä kämmentensä alla niin kauan, että sormet muistivat kosketuksen ja otteesta tuli pitävä. Hän painoi tennarinsa polkimille ja etsi sopivan asennon.</p> 
                <p>Lentäminen oli mahdollista jokaiselle, miksei siis kuusitoistavuotiaalle tytölle? Kimmel ohjasi koneensa taivaalle.</p> 
            </level1><level1 id="ch3-1" class="chapter"> 
                <pagenum id="Page_9" page="normal">9</pagenum> 
                <h1>KIMMEL &amp; RAKKAUS</h1> 
                <p>Nyt Kimmel kiisi meren yllä, joka kiilteli kuin partakoneenterä. Hän oli ollut ilmassa kolme tuntia. Oli helppoa liikkua ylös, alas ja sivuille, ja siksi kaikki muukin tuntui mahdolliselta. Ilman maisemia rajat poistuivat, ja Kimmelillä oli hyvät sankaritunnelmat.</p> 
                <p>Yökirjan Kimmel oli ottanut viereensä. Se teki lentovalmistelut. Kun se keskusteli Kimmelin kanssa kirjoittamalla, sanat hohtivat sen pinnalla. Mutta se osasi myös raksuttaa ja visertää ja hyräillä ja valita äänensä kaikkien niitten miljoonien äänten joukosta, joita se kantoi verkkovatsassaan.</p> 
                <p>Ja nyt Yökirja kysyi Kimmeliltä:</p> 
                <p>– <em>Mitä sinä olet oppinut suutelemisesta?</em></p> 
                <p>Kimmel punastui ja sanoi:</p> 
                <p>– Oikeastaan en paljon mitään.</p> 
                <p>– <em>Tahdotko tavata tytön, jolla on rakkaushuolia</em>?</p> 
                <p>Ja Kimmel vastasi:</p> 
                <p>– OK.</p> 
                <pagenum id="Page_10" page="normal">10</pagenum> 
            </level1><level1 id="ch4-1" class="chapter"> 
                <pagenum id="Page_11" page="normal">11</pagenum> 
                <h1>Tuuheatukkainen</h1> 
                <pagenum id="Page_12" page="normal">12</pagenum> 
                <pagenum id="Page_13" page="normal">13</pagenum> 
                <p>–Ja minä kun halusin vain suudella häntä! Tuuheatukkainen sanoi, ja sormenpäällään hän litisti verestä paisuneen hyttysen kuoliaaksi.</p> 
                <p>Kimmel ja Tuuheatukkainen istuivat siniraitakattoisessa kahvilassa. Vasta hetki sitten oli satanut vettä, ja nyt Tuuheatukkainen keräsi puoleensa sateen jälkeen siivilleen nousseita hyttysiä. Hänen ei tarvinnut kuin ojentaa paljas nilkkansa. Hän odotti, kunnes hyttynen oli asettunut aloilleen ja syönyt itsensä täyteen, sen jälkeen hän tappoi sen.</p> 
                <p>Tuuheatukkainen toisti:</p> 
                <p>– Halusin vain suudella.</p> 
                <p>Hänen kämmeneensä oli jäänyt hyttysen verta, tai siis hänen omaa vertansahan se oli, hän pyyhkäisi tahran ranteeseensa ja nosti eteensä jäätelökulhon. Hän puhalsi siihen kuin jäähdyttelisi kuumaa juomaa. Yhdessä he alkoivat tyhjentää kulhoa, joka oli täynnä mansikkajäätelöä ja jäätelökulhoista järjestyksessä viides.</p> 
                <p>Kimmel oli saapunut satamakaupunkiin juuri ennen sadetta ja laskeutunut vanhan kalahallin taakse. Kiitotie oli melkein unohdettu, pieni ja nuhjuinen, mutta sopiva Kimmelin koneelle. Lasku sujui pomppuisesti, mistä Kimmel huomautti Yökirjalle:</p> 
                <p>– Kirjoita muistiin: maakosketusta harjoiteltava.</p> 
                <p>Siitä Kimmel käveli rantakadulle, ja aikuisia käveli häntä vastaan, mutta he saivat kyllä selviytyä itsekseen. Kimmelin piti löytää kuusitoistavuotias tyttö. Eikä kuka tahansa, vaan yksi ja ainoa.</p> 
                <p>Hän suuntasi kulkunsa kohti kahvilaa, ja sen tiskillä Tuuheatukkainen seisoikin valkoisessa t-paidassaan ja maaliin tahriintuneissa shortseissa. Hän kertoi Kimmelille tarinansa sateen ropistessa kahvilan öljykangaskatolle.</p> 
                <pagenum id="Page_14" page="normal">14</pagenum> 
                <p>Sinä iltana koko kaupunki oli ollut rannalla. Tuuheatukkainen oli napsutellut sormiaan, hän oli tarkastellut poikia. Pojat olivat olleet ruskettuneita ja ihania. Hänen katseensa oli palannut kerta toisensa jälkeen Joniin, joka oli syönyt friteerattuja kalanpaloja pahvilautaselta ja jonka jalat olivat tehneet musiikin tahdissa jännittäviä askelkuvioita. Se oli rantaparty bikineissä, hellehetki. Illan viimeisen hitaan alkaessa Tuuheatukkainen oli tunkenut kämmenensä Jonin farkkujen takataskuihin, ja Jon oli heti mukana, meni eikä meinannut.</p> 
                <p>Siitä seurasi paras suudelma ikinä.</p> 
                <p>Ja ensimmäisen viikon ajan kaikki oli yksinkertaista. Tuuhea-tukkainen ja Jon olivat pujottaneet sormet sormien välistä. He olivat istuneet sylityksin koulun pihalla ja pitäneet päällään toistensa t-paitoja. Tuuheatukkainen oli imenyt mustelman Jonin kaula-kuoppaan ja Jon oli imenyt mustelman Tuuheatukkaisen niskaan. Kun he kävelivät rinnakkain, heidän oli helppo löytää yhteinen rytmi, ja kun he katselivat elokuvaa, he nauroivat samoissa kohdissa.</p> 
                <p>Aina kun mahdollista, he suutelivat.</p> 
                <p>Kunnes.</p> 
                <p>– Siis se haluaa puhua.</p> 
                <p>Kimmel sanoi, että muutama sana suudelmien välissä oli OK, jolloin Tuuheatukkainen ravisti päätään, hän ei ollut tarkoittanut sitä.</p> 
                <p>– Jon haluaa puhua oikeasti. Se sanoo: ”Haluan puhua sinun kanssasi oikeasti.”</p> 
                <p>– Oikeasti?</p> 
                <p>– Otetaan esimerkki, Tuuheatukkainen sanoi ja asetti kädet polviensa päälle. - Jon sanoi, että nyt puhutaan. Sanoin, että selvä, minulla on maaliasiaa. Kerroin, että kävelin kolmeen kauppaan, mistään ei löytynyt violettia. Sekoitin sen sitten itse. Sitä ennen olin raaputtanut koko veneen puhtaaksi, siinä oli kovasti hommaa ja olin tyytyväinen, kun se oli tehty. Arvaa mitä?</p> 
                <p>– Se ei ollut oikeaa puhumista.</p> 
                <p>– Ei kuulemma ollut.</p> 
                <p>Niinpä Tuuheatukkainen oli aikonut jättää Jonin takin taskuun lapun. Lappuun hän oli kirjoittanut, että oli to-del-la-kin tahtonut pelkästään suukon. Silloin rantahietikolla, kun musiikki soi. Kiitos ja anteeksi, hyvää loppuelämää, pysytään ystävinä. Hän oli alleviivannut <pagenum id="Page_15" page="normal">15</pagenum> sanan suukko. Minkä jälkeen hän oli alleviivannut sanan ystävinä.</p> 
                <p>Jotenkin oli helpompi kirjoittaa kuin sanoa.</p> 
                <p>Mutta siinä kävi niin, ettei hän saanut ojennetuksi kättään ja työnnetyksi lappua. Käsi ei vain totellut. Joka kerta kun hän oli yrittänyt, hän oli muistanut suudelman, ja niinpä hän oli puristanut paperin hikiseksi palloksi nyrkkinsä sisällä. Ja kun Jon nosti hänet syliinsä, hän oli pannut silmät kiinni ja suudellut.</p> 
                <p>Tuuheatukkainen oli ihan hullu, olivat hänen kaverinsa sanoneet. Jon oli mahtava ja syvällinen, eikö Tuuheatukkainen tajunnut, millainen onni oli istuskella aamuyöllä lattialla ja uppoutua keskusteluun! Siinä oli poika, jonka kanssa saattoi jutella mistä tahansa, vaikka tähdistä.</p> 
                <p>– Silmiintuijotus ja puheenpälätys, siinä kavereitteni käsitys hauskanpidosta! Tuuheatukkainen sanoi ja pyöritti päätään.</p> 
                <p>Kimmel totesi, että tähdet olivat aika kaukana. Tuuheatukkainen oli samaa mieltä. Hän tuijotti hyttystä kämmenselällään kuin olisi tahtonut murhata sen. Ja murhasikin sitten. Ja nyt jäätelö oli sulanut puuroksi, Tuuheatukkainen ryysti loput kiposta ja jatkoi:</p> 
                <p>– Eilen Jon sanoi: ”Kun minä en tiedä, mitä sinä tunnet minua kohtaan.” Suutelin ja sanoin: ”Tätä” Se kysyi: ”Mitä tätä?” Eikä se suudellut enää, se tosiaan käänsi päänsä pois. Kysyin: ”Mikä on?” Se sanoi: ”Mieti sitä.” Illalla oltiin Jonin huoneessa, siihen aukeni herkkä hetki, tiesin että nyt tai ei koskaan.</p> 
                <p>– Ne kolme sanaa? Kimmel kysyi.</p> 
                <p>– Rakkaus, Tuuheatukkainen nyökkäsi. - Mutta ei siitä mitään tullut. Olin hiljaa ja tuijotin Jonin pilkullista peittoa enkä voinut olla ajattelematta, että sekin hetki olisi voitu käyttää suutelemiseen peiton alla.</p> 
                <p>Tuuheatukkainen ravisti tukkaansa. Se oli tosiaan tuuhea, värikkäät sadepisarat lensivät. Hänen kasvoilleen nousi uudenlainen ilme, kun hän asetti sormenpäänsä vastakkain ja sanoi:</p> 
                <p>– Mutta Jonin kieli sopii minun suuni sisään, ja minun kieleni sopii hänen suunsa sisään.</p> 
                <p>Kimmel kosketti kielellä hampaitaan ja kysyi:</p> 
                <p>– Monenko kanssa sinä olet suudellut?</p> 
                <p>Minkä jälkeen hän huomasi punastuvansa taas.</p> 
                <p>OK, hän oli kokemassa maailmaa. Mutta pitikö sitä aloittaa ihan <pagenum id="Page_16" page="normal">16</pagenum> pohjalta?</p> 
                <p>– Kuuden kanssa, Tuuheatukkainen sanoi. - Olin tottunut siihen, että kielellä täytyy tökkiä. Vähän kuin sinne ei pääsisi sisään, siis suuhun, jota suutelee. Sellaista oli suuteleminen ennen Jonia.</p> 
                <p>Tuuheatukkainen veti polvet koukkuun, ne olivat auringosta punaiset, hän otti pöydältä jäätelölaskun ja kysyi, oliko Kimmelillä kynää. Ja Kimmelillä oli, repun sivutaskussa. Tuuheatukkainen istui hetken ja mietti. Sitten hän listasi nopeasti numerot yhdestä kuuteen laskun taakse.</p> 
                <blockquote>
                    <p><strong>SUUTELUJÄRJESTYS</strong></p> 
                    <p>1. Jon</p> 
                    <p>4. Samu</p> 
                    <p>5. Ari</p> 
                    <p>6. Tomi</p>
                </blockquote> 
                <p>Kuten saattoi huomata, Jon piti hallussaan kaikkia kolmea ensimmäistä sijaa.</p> 
                <p>Tuuheatukkainen pyöritti kynää kädessään ja arvioi järjestystä.</p> 
                <p>Sitten hän sanoi:</p> 
                <p>– Se on toinen tai kolmas, vaikka se myöhemmin vähän huono-nisi.</p> 
                <p>– Ai myöhemmin? Kimmel hymyili.</p> 
                <p>– Mikäli tästä puhumisasiasta päästään, sanoi Tuuheatukkai-nen.</p> 
                <p>– Entä jos puhuu samalla, kun maalaa venettä...</p> 
                <p>– On sitä yritetty, Tuuheatukkainen sanoi ja heitti kynän takaisin Kimmelille. - Sekoittelin maalia, Jon istuskeli kokassa ja näytti syötävän hyvältä. Juuri kun ajattelin, että kaadan sen siihen veneen pohjalle, se kysyi mistä haaveilen. Johon vastasin, että isommasta sudista. Tuntui niin vaikealta maalata sillä pienellä.</p> 
                <p>– Se ei ollut oikeaa puhumista.</p> 
                <p>– Alkoi koko illan kestänyt mykkäkoulu.</p> 
                <p>– Ei sekään sitten aina osaa puhua.</p> 
                <p>Tuuheatukkainen raaputti korvaansa, hyttynen oli pistänyt.</p> 
                <p>Hän sanoi:</p> 
                <pagenum id="Page_17" page="normal">17</pagenum> 
                <p>– Äh, tilataan vielä yksi jäätelöannos!</p> 
                <p>– OK, Kimmel vastasi.</p> 
                <p>He tilasivat kuudennen kulhollisen jäätelöä. Tällä kertaa se tuli mansikoilla ja kermavaahdolla ja nonparelleilla. Se oli kylmää ja hyvää ja he söivät ja söivät ja viimein heidän vatsanpohjassaan alkoi tuntua viileältä eikä sinne mahtunut enää lusikallistakaan.</p> 
                <p>– Siitä vielä, Tuuheatukkainen sanoi ja työnsi kulhon kauemmaksi, - että kyllä minä harjoittelin. Kotona panin musiikin päälle ja meikkasin. Sanoin ne kolme sanaa peilin edessä korujen kanssa ja ilman, tein vaikka mitä ilmeitä ja mietin, pitäisikö silmiä räpytellä. Mutta kaikki se tuntui vain typerältä.</p> 
                <p>Kimmel otti paperin pöydältä.</p> 
                <p>Hän katseli listaa, ja mereltä kävi tuuli, joka liikutteli paperia.</p> 
                <p>Kimmel sanoi:</p> 
                <p>– Ehkä sitä ei voi harjoitella yksin.</p> 
                <p>– Niin kuin ei suutelemistakaan?</p> 
                <p>– Ei ainakaan oikeasti.</p> 
                <p>Äkkiä Tuuheatukkaista nauratti, hän kuvaili tyyppejä, jotka painoivat huulensa käsivarttaan vasten ja kuvittelivat suutelevansa jotakuta, ja millaista ääntä he pitivät, moiskauttivatko he oikein, ja sitten hän muisti, että oli itsekin tehnyt niin, ja hän nauroi lisää, siksi että nyt hän ei enää ollut yksin.</p> 
                <p>Ja kun Kimmel heitti reppunsa selkään ja vilkaisi rantakadun päässä taakseen, hän näki että Tuuheatukkainen oli noukkinut puhelimen ja nostanut sen korvalleen.</p> 
                <pagenum id="Page_18" page="normal">18</pagenum> 
            </level1><level1 id="ch5-1" class="chapter"> 
                <pagenum id="Page_19" page="normal">19</pagenum> 
                <h1>KIMMEL &amp; KAUNEUS</h1> 
                <p>–Mikä niissä kolmessa sanassa on niin vaikeaa?</p> 
                <p>Sitä Kimmel kysyi Yökirjalta kiivettyään takaisin lentokoneensa ohjaamoon.</p> 
                <p>Yökirja hymähti, ja sen ruudulle nousi lause:</p> 
                <p>– <em>Minä rakastan sinua.</em></p> 
                <p>Minkä jälkeen Yökirja vielä piirsi lauseen ympärille &lt;3:n ja tuuttasi romanttista musiikkia. Jossa soivat viulut, niitä ei ilmeisesti voinut välttää, jos rakkaudesta puhuttiin.</p> 
                <p>Kimmeliä nauratti, ja hän sanoi:</p> 
                <p>– OK, sinä oletkin kone.</p> 
                <p>Sitten hän kysyi:</p> 
                <p>– Minne seuraavaksi?</p> 
                <p>Ja Yökirja, joka oli jo tehnyt lennon valmistelut, sanoi:</p> 
                <p>– <em>Kahdestaan kun katselee, peili paremmin sua kohtelee.</em></p> 
                <p>– Vielä runoilijakin, Kimmel sanoi.</p> 
                <p>Sitten hän huristeli kalahallin takaa vauhtiin.</p> 
                <p>Pienen vaaleanpunaisen koneen kiitotien ei kerta kaikkiaan tarvinnut olla pitkä. Riitti, että kone ehti kiihtyä ja nokan sai nostettua.</p> 
                <pagenum id="Page_20" page="normal">20</pagenum> 
            </level1><level1 id="ch6-1" class="chapter"> 
                <pagenum id="Page_21" page="normal">21</pagenum> 
                <h1>Peilityttö</h1> 
                <pagenum id="Page_22" page="normal">22</pagenum> 
                <pagenum id="Page_23" page="normal">23</pagenum> 
                <p>Sähköinen lääkäripalvelu 24 h.</p> 
                <p>Niin ruudulla luki.</p> 
                <p>Ja Peilityttö teki leikkaamista kuvaavan eleen vyötärönsä kohdalla.</p> 
                <p>Päivällä Peilityttö oli viilettänyt katua pitkin ja Kimmel oli katsellut hänen menoaan, hänen olallaan oli musta laukku ja housuissa keltaisia salaman kuvia. Hän liukui luistimillaan kirjaston hyllyjen välissä ja kävi pelaamassa taistelupeliä, jossa hän peittosi muut pelaajat viidelläsadallaviidellä pisteellä.</p> 
                <p>Nyt he seisoivat puiston reunassa. Tai mitä seisomista se oli, Peilityttö liikutteli rullaluistimiaan eteen ja taakse. Heidän takanaan kohosivat pilvenpiirtäjät ja muutamia metrejä heidän päänsä yläpuolella loi nurmikolle sinertävää valoaan mainostaulu. Kimmel nojasi taulun tolppaan, repun hän oli pudottanut jalkojensa juureen.</p> 
                <p>Heti ensimmäiseksi Peilityttö oli ottanut laukustaan peilin ja nostanut sen leukansa eteen.</p> 
                <p>– Kielen päällä on jotain valkoista, hän oli sanonut.</p> 
                <p>Ja tehnyt hassun ilmeen nostamalla ylähuultaan.</p> 
                <p>– Se on samanlainen kuin minun kieleni, Kimmel vastasi.</p> 
                <p>– OK, Peilityttö sanoi ja levitti silmänsä suuriksi tarkistaakseen ripsivärinsä kunnon, ja ripset olivat rivissä juuri niin kuin piti ja luomiväri näytti hyvältä otsatukan kanssa, - olen nimittäin lähdössä leikkaukseen.</p> 
                <p>Hän napsautti peilin kiinni.</p> 
                <p>Kimmel ehti käydä mielessään läpi kuusitoistavuotiaita kiduttavia kammottavia sairauksia ja kuvitella itsensä pitämään kalpeakasvoista Peilityttöä kädestä tämän kuolinvuoteella, kunnes Peilityttö lisäsi:</p> 
                <pagenum id="Page_24" page="normal">24</pagenum> 
                <p>– Kauneusleikkaukseen.</p> 
                <p>Peilityttö, joka oli nopea kaikessa mitä teki, oli jo ryhtynyt toimeen. Hän oli klikannut sähköisen lääkäripalvelu 24 h:n ”Toimi heti” -laatikkoa. Sieltä oli pompannut hymyileviä tohtoreita takit auki. ”Me tiedämme mitä tehdä!” luki heidän päänsä päällä. ”Luota meihin!” Ja jokaisella heillä olikin vakuuttava sydämenäänten kuuntelemislaite kaulassaan. Peilityttö oli etsinyt kohdan ”Kauneusleikkaukset”. Sieltä hän oli löytänyt viestikentän, jossa oli lukenut ”Kuvaile vapaasti”.</p> 
                <p><strong>Arvoisa lääkäripalvelu</strong></p> 
                <p><em>Olen tullut siihen tulokseen, että olen ruma. Tarvitaan toimenpiteitä. Poistetaan: hiki, luomet, kesakot, vatsaa pullottava ilma sekä kylkiluita kummaltakin puolelta. Myös muita poistoehdotuksia otetaan vastaan.</em></p> 
                <p><strong>Parhain terveisin,</strong></p> 
                <p><strong><em>Peilityttö</em></strong></p> 
                <p>Minkä jälkeen hän oli painanut ”Lähetä”.</p> 
                <p>Peilityttö osoitti vyötäröään ja sanoi:</p> 
                <p>– Kylkiluista voi vähentää kerralla kaksi.</p> 
                <p>Sitten hän katsoi jalkojaan.</p> 
                <p>– Varpaistanikaan en ole kyllä koskaan pitänyt.</p> 
                <p>Mutta Kimmel ajatteli vasta niitä kylkiluita.</p> 
                <p>Sähköisessä lääkäripalvelu 24 h:ssa viillettiin reippaanlaisesti lihasta ja rasvaa ja lopulta luuta. Sahan pureutuessa potilaan ei vaan asiakkaan luuhun kuuluisi kirskuva ääni. Vai sittenkin vinkuva, niin kuin hammaslääkärissä? Lasersäteellä leikattaessa kaikki kävisi lähes huomaamattomasti. Haavasta tulisi reunoiltaan siisti ja säännöllisen kaunis. Asiakas itse ei tietenkään seuraisi tapahtumien kulkua, hän makaisi taju kankaalla.</p> 
                <p>Mistä Kimmelille tulikin mieleen kysymys:</p> 
                <p>– Entä jos luita kaipaa jälkeenpäin?</p> 
                <p>Peilityttö irvisti.</p> 
                <p>– Limaisia luita?</p> 
                <p>Hän selitti, että kaikenlaista muutakin piti tietysti tehdä, ei tämä tähän jäisi. Leuka oli leveä ja kyynärpäitten iho kurtussa. Poistolistaan <pagenum id="Page_25" page="normal">25</pagenum> vaan, hän sanoi, ja pyörähti rullaluistimillaan niin että keltaiset salamat kieppuivat ilmassa.</p> 
                <p>– Ja sinulla on muuten säärikarvat ajamatta, hän huomautti Kimmelille.</p> 
                <p>Kimmel vastasi:</p> 
                <p>– Olen tottunut siihen, että minussa on sitä ja tätä.</p> 
                <p>– Minussa on liikaa, Peilityttö ilmoitti, - kaikkea.</p> 
                <p>He katsoivat jälleen sähköisen lääkäripalvelu 24 h:n etusivua.</p> 
                <p>Palvelusta sai varattua ajan mihin tahansa operaatioon ilman tuskastuttavia keskusteluja psykologin ja ties minkä ronkkivan tahon kanssa. Sillä Peilityttö ei etsinyt kuuntelevaa korvaa tai lohduttavaa olkapäätä, hän etsi leikkaavaa kättä.</p> 
                <p>Sivun yläkulmassa oli kuva pikkusormensa poistaneesta asiakkaasta, joka kertoi opetelleensa operaation jälkeen tarttumaan kiinni ja puristamaan hämmästyttävän lyhyessä ajassa. Kun häneltä kysyttiin, mikä hänestä oli kaunista, hän vastasi sielu.</p> 
                <p>– Se halusi olla kauniimpi, Peilityttö sanoi ja katsoi oikein läheltä, - joten se amputoi sormensa.</p> 
                <p>– Nyt se puhuu sielusta, Kimmel sanoi.</p> 
                <p>– Joo, Peilityttö sanoi, - ja missä se sitten on?</p> 
                <p>– Toivotaan, ettei ainakaan pikkusormessa.</p> 
                <p>Sivun alalaidassa oli pieni laatikko, jossa mainittiin huoltajat ja hyväksynnät. Mutta Peilityttö oli jo kirjoittanut viestin ja kuvaillut vapaasti ja hipaissut ja lähettänyt. Ei hänellä ollut aikaa odottaa allekirjoitusta siihen asti, kun hän olisi yli kuusitoistavuotias. Hän tunsi itsensä rumaksi juuri tällä hetkellä.</p> 
                <p>Kimmel tuijotti ruudulle yksi toisensa jälkeen pomppaavia lääkäreitä.</p> 
                <p>”Me tiedämme mitä tehdä!” ”Me tiedämme mitä tehdä!” ”Me tiedämme mitä tehdä!”</p> 
                <p>Jokin heissä ärsytti.</p> 
                <p>Peilityttö potkaisi luistimensa vauhtiin ja teki taas kaarroksen. Kun hän jarrutti, mainostaulu heidän päänsä päällä välähti. Mainos oli alkamassa, ja kuva taulussa liikkui. Ääni kuulosti siltä kuin se tulisi taivaasta saakka.</p> 
                <p><strong>- Onko taas se aika kuukaudesta, kun koet olosi voimattomaksi?</strong></p> 
                <p>Mainoksessa oli kuva vartalosta.</p> 
                <p>Mutta kenen?</p> 
                <pagenum id="Page_26" page="normal">26</pagenum> 
                <p>Toisin sanoen siinä oli kuva olkapäistä, rinnoista ja vatsasta ilman päätä. Vartalo riippui ilmassa, sille sattui ja tapahtui kaikenlaista. Nyt valkoinen side liihotteli sen eteen ja siteen päälle kaadettiin sinistä vettä.</p> 
                <p>– Olen aina ajatellut, että minussa on jotakin vikaa, kun en saanut niitä mainostettuja turkoosinvärisiä kuukautisia, Peilityttö sanoi.</p> 
                <p>He katselivat mainoksen loppuun.</p> 
                <p>Ja nyt Kimmel otti askelen taaksepäin. Hän käveli muutaman metrin kauemmas ja katsoi taas. Kyltti ei näyttänyt suurelta, se vain seisoi jalustalla. Se oli painava, mutta ei liian painava.</p> 
                <p>Kimmel otti tolpasta kiinni molemmin käsin ja työnsi.</p> 
                <p>– Mitä sinä nyt, Peilityttö sanoi.</p> 
                <p>– Niitä toimenpiteitä, Kimmel ähkäisi, - ota kiinni.</p> 
                <p>Ja nyt Kimmel ja Peilityttö pusersivat yhdessä olkapäät toisiaan vasten ja ponnistivat, mutta liukkaasta tolpasta oli vaikea saada otetta.</p> 
                <p>– Hanskat, Kimmel sanoi ja pyyhki hikeä otsaltaan.</p> 
                <p>Silloin Peilityttö avasi olkalaukkunsa ja otti sieltä mustat rullaluisteluhansikkaat. Nyt he ottivat uuden asennon ja työnsivät koko kyljellään. He tukivat jalkansa toisiaan vasten ja Peilityttö painoi rullaluistimiensa rullat syvälle maahan. Kun he käyttivät tarpeeksi voimaa, kuului viimein rusahtava ääni. Ruohonpenkere tolpan alla kohosi, ja tolppa antoi periksi.</p> 
                <p>Valotaulu jysähti maahan ja virta katkesi.</p> 
                <p>– Selvän teki, Kimmel sanoi ja pudisteli hanskojaan. - Se on kaadettu.</p> 
                <p>Ja Peilitytön omat kasvot loistivat pimeässä puistossa.</p> 
            </level1><level1 id="ch7-1" class="chapter"> 
                <pagenum id="Page_27" page="normal">27</pagenum> 
                <h1>KIMMEL &amp; YKSINÄISYYS</h1> 
                <p>Ja nyt vaaleanpunainen lentokone lensi vuoriston päällä. Isommat kukkakaalilta näyttävät kumpupilvet piti kiertää, niissä oli turbulenssia. Kimmel ajatteli, että vaikka maailmanhoitohommat olivat vasta alkaneet, hän oli jo etevä. Hän ryhtyi toimeen, tarttui ohjaimiin ja sai aikaan sitä sun tätä. Joten tässä hän vain pilvipujotteli ilmassa ja pani maan päällä asioita paikalleen!</p> 
                <p>Kimmel työnsi nokan kohti kaupunkia ja kysyi Yökirjalta:</p> 
                <p>– Yökirja, minne sinä minua viet?</p> 
                <p>– <em>Sinne, missä muistot säilyy,</em> Yökirja vastasi.</p> 
                <p>– OK, Kimmel sanoi, - sehän on hyvä, että muistot säilyy?</p> 
                <p>– <em>Ei silloin, jos nykyaika häipyy,</em> Yökirja sanoi ja avasi ruudulleen kuvan kaupungista.</p> 
                <p>Sen kellotapulin alla seisoi Sementtijalkainen tyttö.</p> 
                <pagenum id="Page_28" page="normal">28</pagenum> 
            </level1><level1 id="ch8-1" class="chapter"> 
                <pagenum id="Page_29" page="normal">29</pagenum> 
                <h1>Sementtijalkainen</h1> 
                <pagenum id="Page_30" page="normal">30</pagenum> 
                <pagenum id="Page_31" page="normal">31</pagenum> 
                <p>Kimmel astui junasta laiturille. Laiturilla väkijoukon voima oli tempaista hänet mukaansa.</p> 
                <p>Eteenpäin, eteenpäin!</p> 
                <p>Hän oli jättänyt lentokoneen pääkaupungin kentälle. Sieltä hän oli hypännyt junaan, joka ei puhissut eikä puuskuttanut, niin kuin hän oli kuvitellut, vaan suhahti asemalta toiselle äänettömästi kiitäen.</p> 
                <p>Kaupunki, jossa Sementtijalkainen asui, oli pohjoisen karkeita kaupunkeja. Se oli rakennettu kivestä ja aaltopellistä. Ei mitään alppimajahenkisiä koristekaiverruksia, vaikka juna kiipesikin yläilmoihin. Ihmiset olivat pukeutuneet tiukasti napitettuihin takkeihin ja paksunahkaisiin saappaisiin, sillä täällä vuoret ohjailivat tuulia ja tuulet laskeutuivat rinteitä alas nopeasti.</p> 
                <p>Ja ihmiset todellakin kiiruhtivat hyvää vauhtia eteenpäin. Kiire oli tietysti väkijoukoille tyypillistä, virran vietävänä oli helpompi mennä vauhdilla. Mutta koko tämä porukka laskeutui samaan suuntaan, laiturilta etelään alaspäin viettävää katua pitkin.</p> 
                <p>OK, Kimmel ajatteli, niillä on siihen joku syy.</p> 
                <p>Sillä Kimmel ei uskonut sattumaan. Kun hänen vanhempansa tulivat hänen luokseen ja kertoivat jättävänsä maapallon hänen hoiviinsa, hän tiesi heti, ettei näin tapahtunut muuten vain. Eikä se kohtalokaan ollut. Se tapahtui syystä, joka ei ollut oikea tai väärä, se oli vain syy.</p> 
                <p>Kimmel nosti Yökirjan repusta ja kysyi siltä:</p> 
                <p>– Kuinka minä tunnistan Sementtijalkaisen tytön?</p> 
                <p>– <em>Sementtijaloista,</em> Yökirja vastasi, ja Kimmelistä näytti kuin se olisi virnistänyt.</p> 
                <p>Kimmel työnsi Yökirjan reppuunsa. Hän veti takkinsa vetoketjun kiinni, nosti käden lipaksi otsalleen ja tähysi. Sää oli kirkas, kellotapuli näkyi kauas. <pagenum id="Page_32" page="normal">32</pagenum> Kun Kimmel oli kulkenut kadun päähän saakka vastaantulijoita väistellen, sillä hän oli tosiaan ainoa, joka käveli siihen suuntaan, hän näki kellotapulin alla tummiin pukeutuneen tytön.</p> 
                <p>Alusta asti oli selvää, ettei Sementtijalkainen kiinnittänyt Kimmeliin erityistä huomiota. Hän seisoi siellä ihan itsekseen, vitivalkoisin kasvoin, ja hänen kengissään oli paksut ja metalliset pohjat. Niin korkeita korkoja Kimmel ei ollut nähnyt ehkä koskaan, ne olivat ainakin kaksikymmentä senttiä, niillä ei voisi koskaan kävellä nopeasti.</p> 
                <p>Olen niin kuin en olisikaan, Kimmel sanoi itselleen. Kimmel oli aina pitänyt sitä hassuna lauseena, nyt se tuntui käyvän järkeen. Sementtijalkainen saisi huomata hänet sitten kun halusi.</p> 
                <p>Lopulta Sementtijalkainen sanoi:</p> 
                <p>– Odottelen tässä.</p> 
                <p>Kimmel nyökkäsi.</p> 
                <p>Ja Sementtijalkainen jatkoi:</p> 
                <p>– Tästä menee koko ajan ihmisiä ohi, lasken samalla kun odotan. Tuntuu siltä, että täytyy laskea. Kuinka monta kertaa liikennevalot vaihtuvat minuutissa? Kuinka monta lokkia pääni yli lentää?</p> 
                <p>– Kuinka kauan sinä olet odottanut? Kimmel jatkoi kysymysten sarjaa, mutta Sementtijalkainen ei vastannut.</p> 
                <p>Jonkin ajan kuluttua, ja se oli Kimmelin mielestä pitkä aika, Sementtijalkainen kysyi:</p> 
                <p>– Onhan tänään perjantai?</p> 
                <p>– Perjantai, Kimmel vahvisti.</p> 
                <p>Päiviä ei Sementtijalkainen sitten kuitenkaan laskenut.</p> 
                <p>Ja nyt hän oli taas hiljaa.</p> 
                <p>Hiljaisuus ei olisi vaivannut Kimmeliä, jos se olisi ollut jaettua hiljaisuutta. Mutta se ei tuntunut siltä. Sementtijalkainen ei ottanut Kimmeliä mukaan hiljaisuuteensa, vaan seisoi hartiat kumarassa ja katse kadussa. Sen seurauksena Kimmelkin alkoi tuijotella katua, se oli tavallinen harmaa katu eikä siinä ollut paljon katselemista.</p> 
                <p>– Että täällä sitä sitten odotetaan, hän sanoi, vaikkei hänellä ollut aavistustakaan, mitä.</p> 
                <p>Sementtijalkainen räpäytti silmiään.</p> 
                <p>– Ensimmäinen muistoni odottamisesta on sormenjälkeni ikkunalasissa. Odotin ja katselin pihaan, se oli tuolla päin, hän sanoi eikä viitannut mihinkään erityiseen suuntaan.</p> 
                <pagenum id="Page_33" page="normal">33</pagenum> 
                <p>– Siis lapsuudessa, Kimmel sanoi, - kauan sitten.</p> 
                <p>Sementtijalkainen liikahti ja sanoi:</p> 
                <p>– Kaikki muistot ovat koko ajan mukanani.</p> 
                <p>– OK, Kimmel sanoi.</p> 
                <p>Hän oli siis tullut filosofisen tytön luokse, ja se kyllä selitti kaikkea sitä hiljaisuutta.</p> 
                <p>Yleensäkin Kimmel tiesi, että filosofeja saattoi tavata missä tahansa eivätkä he näyttäneet yhtään siltä, miltä filosofien kuvitteli näyttävän.</p> 
                <p>Ja nyt Sementtijalkainen avasi kummankin nyrkkinsä. Kämmenissä oli viivoja ja painaumia, verisuonet pinnassa ja pari mustetahraa, joita jäi sormiin kuulakärkikynien käyttämisen jälkeen.</p> 
                <p>– Osaatko sinä lukea käsistä? Sementtijalkainen kysyi.</p> 
                <p>Kimmel pudisti päätään.</p> 
                <p>– Minä osaan, Sementtijalkainen sanoi.</p> 
                <p><strong>Sementtijalkaisen muistoja odottamisesta Perjantai, 10. huhtikuuta (5 vuotta)</strong></p> 
                <p><em>Lastenhoitajien äänet kuuluvat selkäni takaa, he soseuttavat ruoka-annoksia ja panevat pienempiä nukkumaan. Kun joku lapsista sanoo, että he ovat maailman parhaimpia äitejä, he purskahtavat nauruun. Lastenhoitajista pienin ja suloisin tulee koskettamaan olkapäätäni. ”Menisit jo nukkumaan”, hän sanoo. ”Eivätkö he tulekaan?” kuiskaan. Hoitaja silittää minua. Sitten hän on poissa.</em></p> 
                <p><strong>Perjantai, 25. heinäkuuta (8 vuotta)</strong></p> 
                <p><em>Me asumme maalla. Olen noussut aikaisin aamulla ja katselen tyhjää taivasta. Seison pientareella ja puserran ohdakkeitten kuivia varsia nyrkkiini. Kotona ei ole ketään. Ajattelen, että maassa ryömivä ruskea koppakuoriainen on lemmikkini. Myöhemmin se karkaa laatikosta, jonka sille rakennan.</em></p> 
                <p><strong>Perjantai, 6. syyskuuta (12 vuotta)</strong></p> 
                <p><em>Olen yrittänyt soittaa Minjalle, Tialle ja Helenalle. Kyllä heistä joku vielä soittaa takaisin. Koko viikonlopusta tulee tylsä, jos ei ole paikkaa, minne mennä. Silloin kun on yksin, kaikista paikoista tulee turhia.</em></p> 
                <pagenum id="Page_34" page="normal">34</pagenum> 
                <p><strong>Perjantai, 12. marraskuuta (14 vuotta)</strong></p> 
                <p><em>Kävelen kadunpäähän ja takaisin. Teen sen uudelleen. Vielä kerran. Poika, joka lähetti minulle viestin, tulee hakemaan minua elokuviin. Kun olen kävellyt kadunpäähän ja takaisin. Ja tehnyt sen uudelleen. Vielä kerran.</em></p> 
                <p><strong>Perjantai, 1. maaliskuuta (16 vuotta)</strong></p> 
                <p><em>Asumme kerrostalossa. Istun keskiyöllä rappusilla ulko-oven takana. Kun panen käytävään valot, ne ovat päällä seitsemän minuuttia kerrallaan ennen kuin sammuvat. Jokaisesta ohittavasta autosta ajattelen, että se on se.</em></p> 
                <p>Sementtijalkainen sulki nyrkkinsä.</p> 
                <p>Ja hän näytti siltä kuin olisi tottunut seisomaan siinä elämänsä jokaisena perjantaina tuulen lepatellessa hänen vaatteissaan, jotka olivat katupölyn peitossa.</p> 
                <p>Kimmel astui lähemmäksi Sementtijalkaista ja sanoi:</p> 
                <p>– Sinä olet odottanut jo ikuisuuden.</p> 
                <p>Sementtijalkaisen poskilihakset värähtivät.</p> 
                <p>– Hyvää kannattaa odottaa.</p> 
                <p>Mutta sen sanonnan kanssa Kimmelillä oli vaikeuksia. Eihän mikään maailmassa mennyt eteenpäin, jos pysyttiin paikoillaan! Ja niinhän siinä kävi, ja kai sillä oli tekemistä hiljaisuudenkin kanssa, että Kimmelin teki mieli huutaa.</p> 
                <p>– Tee jotakin!</p> 
                <p>Johon Sementtijalkainen vastasi:</p> 
                <p>– Minä odotan.</p> 
                <p>Hän naksautti kieltään. Se kuulosti samalta kuin minuuttiviisarin naksahdus kellotaulussa hänen päänsä yläpuolella. Eikä hänen sisällään ollut kelloa, vaan ikuinen perjantai, Kimmel ajatteli kauhuissaan. Aina sama paikka. <em>Pelkkää menneisyyttä,</em> totesi Yökirja myöhemmin.</p> 
                <p>Toisin sanoen, Sementtijalkainen oli jumissa.</p> 
                <p>Kimmel sanoi nopeasti:</p> 
                <p>– Tule minun mukaani!</p> 
                <p>Mutta Sementtijalkainen seisoi jälleen hievahtamatta.</p> 
                <p>Kimmel toisti kutsunsa:</p> 
                <p>– Tule minun mukaani.</p> 
                <pagenum id="Page_35" page="normal">35</pagenum> 
                <p>Oli mahdotonta nähdä, miltä Sementtijalkaisesta tällä hetkellä tuntui. Eikä Kimmel voinut tehdä muuta kuin seistä siinä hänen edessään, ja miltäkö se sitten tuntui? Kimmelistä tuntui siltä kuin häntä ei olisi edes olemassa. Ei ainakaan Sementtijalkaiselle.</p> 
                <p>Tunnin kuluttua Kimmel oli ostanut lipun junaan. Hän oli laskeutunut mäkeä alas muitten mukana ja kävellyt asemalle. Hän oli istunut aseman lattialle ja hänestä oli tuntunut, ettei tämä nyt ollut mennyt erityisen hyvin.</p> 
                <p>Ja Yökirja käytti lempeitä, pyöreitä kirjaimia, kun se sanoi:</p> 
                <p>– <em>Nyt tiedät, että ne jotka ovat odottaneet pisimpään, eivät enää kurki kulman taakse. Ne vain seisovat. Ne eivät enää ajattele, paljonko aikaa on kulunut. Sillä aikaa ei ole olemassa, ellei kukaan koskaan tule.</em></p> 
                <p>– Minä tulin, Kimmel sanoi ja kyynel putosi hänen poskelleen,</p> 
                <p>– minä pyysin häntä mukaani.</p> 
                <p>– <em>Sinä et ollut se, jota hän odotti,</em> Yökirja vastasi.</p> 
                <p>Kimmel yritti ajatella, että Yökirja oli oikeassa, mutta häntä itketti silti. Sementtijalkainen oli sanonut laskevansa ohikulkijoita. Kuinka monta siitä oli jo mennyt ennen Kimmeliä?</p> 
                <p>Vetisteltyään aikansa Kimmel muisti vuorilta tulevan tuulen. Olkoonkin, että Sementtijalkaisella oli syynsä seistä kellotapulin alla, jonain päivänä nousisi niin kova tuuli, että se siirtäisi hänet toiseen paikkaan.</p> 
                <p>Sillä Kimmel ei ollut filosofi, vaan toiminnan naisia.</p> 
                <pagenum id="Page_36" page="normal">36</pagenum> 
            </level1><level1 id="ch9-1" class="chapter"> 
                <pagenum id="Page_37" page="normal">37</pagenum> 
                <h1>KIMMEL &amp; TAVARAT</h1> 
                <p>Kun Kimmel palasi Sementtijalkaisen luota, häntä väsytti. Lentokentällä hän katseli koneita, jotka nousivat ja laskivat hänen ympärillään. Niitten purjehdusvaloja ja valkoisina välähteleviä strobovilkkuvaloja. Ja pitkän aikaa hänestä tuntui siltä, ettei maailmassa ollut muuta kuin valoja, jotka syttyivät ja sammuivat.</p> 
                <p>Sitten hän muisti jotakin.</p> 
                <p>Hänen piti oppia laskeutumaan pehmeästi. Se oli lentäjälle kunnia-asia. Eikä vain sitä, vaan myös selviytymisen edellytys.</p> 
                <p>Ja koko seuraavan päivän hän harjoitteli.</p> 
                <p>Maakosketusta, loppuvetoa.</p> 
                <p>Hän lähestyi matalalta ja lensi vaakalentoa kiitotien pinnassa.</p> 
                <p>Ja sitten hän teki alastuloja, rysäytyksiä, laskukiitoja.</p> 
                <p>Ja taas.</p> 
                <p>Ja taas.</p> 
                <p>Lopulta Yökirja kysyi häneltä:</p> 
                <p>– <em>Oletko valmis jatkamaan matkaa?</em></p> 
                <p>He kiisivät suoraa päätä länteen ja Kimmel pani hellehatun päähänsä.</p> 
                <pagenum id="Page_38" page="normal">38</pagenum> 
            </level1><level1 id="ch10-1" class="chapter"> 
                <pagenum id="Page_39" page="normal">39</pagenum> 
                <h1>Hahtuva</h1> 
                <pagenum id="Page_40" page="normal">40</pagenum> 
                <pagenum id="Page_41" page="normal">41</pagenum> 
                <p>Lännessä asui Hahtuva.</p> 
                <p>Joka oli luvannut viedä Kimmelin ostoksille.</p> 
                <p>Ja nyt hän ajoi tavaratalon etuovelle ja lukitsi skootterinsa ostoskärryjonon viereen.</p> 
                <p>– Ostin tämän eilen! Hahtuva huusi iloisesti ja taputti skootteriaan, - tuli vaan sellainen olo!</p> 
                <p>Hahtuva oli shoppailun kuningatar.</p> 
                <p>Kimmel oli vilkaissut Yökirjan ruudulta kuvaa tytöstä, joka heilutti heille skootterinsa selästä, ja todennut, että Hahtuvalla näytti jo olevan kaikkea ja mihin hän enää Kimmeliä kaipasi. Yökirja oli vastannut, että jos oli kaikkea, voi tuntua siltä, ettei ole mitään.</p> 
                <p>Sillä mitä muuta oli kuin tunteet?</p> 
                <p>Sitä paitsi Kimmel tarvitsi täydennystä reppuunsa. Hän oli ollut aikeissa ostaa tavarat lentokenttämyymälästä, kynsilakkaa ja sukkia ja hammastahnaa ja sellaista, mutta Yökirja oli ehdottanut Hahtuvan tapaamista ja vierailua tavarataloon.</p> 
                <p>Joten Kimmel käveli Hahtuvan käsikynkässä liukuovien läpi kirkkaisiin valoihin ja kokolattiamatolle.</p> 
                <p>Tavarat näyttivät tavaratalossa hyvältä toistensa vieressä.</p> 
                <p>Kaikki oli oikealla paikalla, kynsilakkapullot läpinäkyvässä kulhossa, Coral ja Aprikoosi ja muut värit, suklaalevyt hajuvesien kanssa, Kosmos, Petite Rouge, Innocence ja Morning Blush, glitterivoiteet ja strassivyöt ja isot ruusut altaissa, rantapallot ja aurinkorasvat, jotka saivat kaipaamaan vilvoittavia huiveja, ja siinä lähellä huivit roikkuivatkin, pehmeinä ja tuoksuvina ja kesän suosikkisävyissä.</p> 
                <p>Tietysti tavaratalossa kaikki liittyi tavaroihin, ja Hahtuvalle tämä oli selvää.</p> 
                <pagenum id="Page_42" page="normal">42</pagenum> 
                <p>Hahtuvan ympärillä oli sellainen helpon hyväntuulisuuden aura. Sähköä myös, hän oli kauttaaltaan energinen ja hänen valkoinen tukkapilvensä ja keinokuituiset vaatteensa antoivat Kimmelille sähköiskun, kun hän puristi Kimmelin käsivartta.</p> 
                <p>– Näin se menee, Hahtuva sanoi uskoutumisäänellä ja nojautui ihan lähelle, - etsin kenkiä mutta löydän puseron. Sen jälkeen näen korvakorut, jotka eivät sovi sen puseron kanssa. Mutta ne sopivat täydellisesti yhden toisen puseron kanssa. Kun olen ostanut korvakorut ja puserot, tiedätkö, mitä sitten tapahtuu?</p> 
                <p>– Sinun täytyy ostaa ne kengät, Kimmel sanoi.</p> 
                <p>– Eikä se ole täytymistä, Hahtuva sanoi tyytyväisenä. - Sinusta huomaa, että tarvitset harjoittelemista shoppailuun!</p> 
                <p>Kimmel vilkaisi pinkkejä samettihousujaan, jotka olivat olleet ihan OK vielä aamulla. Mutta Hahtuva ei ollut tarkoittanut olla ilkeä, hän teki tanssimooveja kävellessään ja veti Kimmelinkin niihin mukaan. Hahtuvalla oli päällään punapilkullinen mekko ja siihen sopiva vyö, jalassa korkeat saapikkaat, liian kuumat tälle säälle, mutta mitä sitten? Niillä oli hyvä tanssia.</p> 
                <p>He jatkoivat matkaa käytävää pitkin, se oli kuin catwalk, ja vi-herkatoksen alla käytävän ympärillä seisoi vieri vieressä naisnukkeja, kaikilla huulillaan salaperäinen hymy. Hahtuva hypisteli niitten asuja, hyvää vilpoisaa kangasta, ja mitkä pääntiet, nepparit!</p> 
                <p>– Tämä on testi, hän sanoi Kimmelille. - Minkä värisen paidan pukisit raidallisten housujen kanssa?</p> 
                <p>– Raidallisen? Kimmel ehdotti.</p> 
                <p>Hahtuva avasi silmät ja nauroi ihastuneesti.</p> 
                <p>– Sinun kanssasi minun täytyy aloittaa alusta, hän sanoi.</p> 
                <p>Joten Hahtuva jakoi Kimmelille neuvoja matkan varrella vaateosastolle:</p> 
                <blockquote>
                    <p><em>Jos poikaystäväfarkut, niin + paljaat jalat + balleriinat</em></p> 
                    <p><em>Olosi on varmempi, kun puet ohuen mekon alle saumattomat alusvaatteet</em></p> 
                    <p><em>Ja kynähameen kanssa saumattomat alusvaatteet ilman poikkeuksia</em></p> 
                    <p><em>Tuubitopin pitääkin kiristää</em></p> 
                    <pagenum id="Page_43" page="normal">43</pagenum> 
                    <p><em>Punaisen sävyjä yhdistellään maltilla</em></p> 
                    <p><em>Mustan värin kanssa käytä mitä tahansa asusteita</em></p> 
                    <p><em>Musta on muutenkin aina uusi musta</em></p> 
                    <p><em>Popliinitakkiprobleemissa seuraa kenkiesi väriä</em></p> 
                    <p><em>Muista että ihoa myötäilevä vaate sopii jokaiselle,</em></p> 
                    <p><em>jos se on hyvin leikattu</em></p> 
                    <p><em>Muista kapea ja kireä linja</em></p> 
                    <p><em>Nappikorvakorut tai kapeat ketjut on aina OK</em></p> 
                    <p><em>Jos hapsuja, niin ei Pocahontas-vaikutteita</em></p>
                </blockquote> 
                <p>Ja nyt Hahtuva pysähtyi käsilaukkujonon eteen.</p> 
                <p>Ne olivat muovisia laukkuja ja niissä oli koristeelliset olkanauhat. Hahtuva sanoi ”mmm” ja nuuhkaisi yhtä valkoista. Hän punnitsi laukkua kädessään. Sitten hän vetäytyi kauemmaksi ja pudisti päätään:</p> 
                <p>– Tärkeintä, että tulee sellainen olo.</p> 
                <p>– Ei tullut?</p> 
                <p>– Ei.</p> 
                <p>He jatkoivat matkaa.</p> 
                <p>– Miltä se tuntuu? Kimmel kysyi.</p> 
                <p>Hahtuva näytti siltä, että Kimmel oli selvästikin tehnyt aloittelijan kysymyksen.</p> 
                <p>– Hetken aikaa elämä on selvä ja kirkas, hän vastasi.</p> 
                <p>Sitten hän rypisti otsaansa ja näytti harkitsevan, jatkaisiko ajatusta, nyökkäsi kuin olisi tehnyt isonkin päätöksen ja sanoi:</p> 
                <p>– Maailma on sen jälkeen parempi paikka.</p> 
                <p>Ja nyt he olivat päätyneet vaateosastolle, keskelle kankaitten ja värien paljoutta.</p> 
                <p>– Tavaratalo on minun suosikkini, koska täältä saa mitä tahansa, Hahtuva sanoi ja pyörähti ympäri niin että hänen pallohameensa heilahti. - Niissä pienissä ja kalliissa putiikeissa roikkuu viisi mekkoa, joitten joukosta valita. Sellaisissa kaupoissa täytyy etsiä yhtä ja oikeaa.</p> 
                <p>Hän veti esiin henkarin, jossa riippui vaaleanpunainen poolo, ja sovitti sitä Kimmelin eteen.</p> 
                <p>– Poolot, hän julisti, - ne eivät mene koskaan pois muodista!</p> 
                <p>– Ainakin väri on oikea, Kimmel sanoi.</p> 
                <p>Hän oli päättänyt pitäytyä pinkissä, se oli hänen oma ulkonäköohjeensa. <pagenum id="Page_44" page="normal">44</pagenum> Hahtuva työnsi poolon Kimmelin syliin ja poimi nopeasti käsivarrelleen sinisen silkkihameen ja valkoisen liivin.</p> 
                <p>– Laadukkaita materiaaleja!</p> 
                <p>Hän porhalsi Kimmelin ohi sovituskoppiin ja veti oven kiinni perässään.</p> 
                <p>Sovituskopin edessä oli beigenvärinen sohva ja pienellä pöydällä pino muotilehtiä. Kimmel istui sohvalle ja asetti poolon sohvan selkämykselle, sitä piti nyt katsella vähän aikaa.</p> 
                <p>Kimmel otti Yökirjan repustaan.</p> 
                <p>– <em>Miten menee?</em> Yökirja kirjoitti heti.</p> 
                <p>Kimmel avasi yhden lehdistä ja sanoi: - Tärkeintä on olla oma itsensä ja valita aurinkolasit kasvojen muodon mukaan.</p> 
                <p>– <em>Kapteenin kultainen ohje?</em></p> 
                <p>– Muotilehden.</p> 
                <p>Hahtuva avasi sovituskopin oven.</p> 
                <p>Hän hypähteli Kimmelin luokse paljain jaloin sinisessä hameessa, jonka vetoketju oli takaa auki.</p> 
                <p>– Vedätkö vetoketjun kiinni?</p> 
                <p>Näytti siltä, että Hahtuva tahtoi saada pian selvää, tekikö silkkimekko hänen maailmastaan paremman paikan. Hän asettui seisomaan Kimmelin eteen ja Kimmel nosti vetoketjun kiinni. Hahtuva pyöri kerran, kaksi kertaa sohvan viereen asetetun peilin edessä, se oli vähän kuin joku rituaali. Sitten hän silitti mekon pintaa, joka lainehti kauniina ja sinisenä.</p> 
                <p>Hän sanoi vakaasti:</p> 
                <p>– Tämän minä otan.</p> 
                <p>Ja Kimmel ajatteli, että niin sanoivat harjaantuneet ostajat.</p> 
                <p>He yksinkertaisesti ottivat sen mikä itselle kuului.</p> 
                <p>Ja nyt Hahtuva kumartui katsomaan Yökirjaa Kimmelin sylissä.</p> 
                <p>– Vau! hän henkäisi.</p> 
                <p>Hän ojensi kätensä ja silitti Yökirjan pintaa, joka punertui.</p> 
                <p>Yökirja kirjoitti pinkeistä pinkeimmissä väreissä:</p> 
                <p>– <em>Hauska tutustua, Hahtuva.</em></p> 
                <p>– Se puhuu minulle! Hahtuva huusi.</p> 
                <p>Ja siitä Kimmel tiesi, mitä seuraavaksi tapahtuisi. Kukapa ei kokisi, että Yökirjan kanssa maailma oli parempi paikka? Eikä Kimmelille tullut yllätyksenä se, kun Hahtuva sanoi pehmeästi:</p> 
                <p>– Saanko minä sen?</p> 
                <pagenum id="Page_45" page="normal">45</pagenum> 
                <p>– Et, Kimmel sanoi ja pani kätensä Yökirjan päälle.</p> 
                <p>Hahtuva astui lähemmäksi Kimmeliä ja vetäisi häntä hiuksista.</p> 
                <p>– Lopeta! Se sattuu, Kimmel huusi.</p> 
                <p>– Voithan sinä ostaa uuden!</p> 
                <p>Ja nyt Hahtuva seisoi Kimmelin edessä yltäpäältä sähköisenä, eikä Kimmelin tarvinnut enää miettiä, millainen se sellainen olo oli. Hahtuva oli määrätietoinen pientä leukaansa myöten. Mutta kiukkuinen hän ei oikeastaan ollut, se Kimmelin oli tarkennettava, ei, vaikka hän oli kiskaissut Kimmeliä tukasta. Hän vaikutti vain, no, tunteikkaalta.</p> 
                <p>Mitä Yökirja olikaan sanonut?</p> 
                <p><em>Mitä muuta ihmisillä on kuin tunteet?</em></p> 
                <p>– Se vain kuuluu minulle, Kimmel sanoi ja puristi Yökirjaa polviaan vasten. Hän ei ollut tiennyt, kuinka tärkeä siitä oli hänelle ehtinyt tulla, nyt hän tiesi.</p> 
                <p>Kun Hahtuva yhä tuijotti häntä, Kimmel jatkoi:</p> 
                <p>– Yökirja on matkakumppanini enkä minä halua mitään uutta.</p> 
                <p>Silloin Hahtuva istuutui sohvalle Kimmelin viereen ja mekko</p> 
                <p>kietoutui hänen paljaitten sääriensä ympärille. Hän pureskeli alahuultaan. Siinä istuessaan hän näytti kuin kuuluisi tavarataloon: mekon silkki sohvan huokoista kangasta vasten, valkoinen kähärä tukka kattotuulettimen puhurin alla, varpaitten alla avonainen muotilehti.</p> 
                <p>– Aina sanotaan, ettei tavaroista pitäisi tykätä liikaa.</p> 
                <p>– Niistä pitäisi tykätä paljon enemmän, Kimmel sanoi, - silloin niistä pitäisi huolta.</p> 
                <p>Johon Hahtuva vastasi hiljaa:</p> 
                <p>– Se yksi ja oikea.</p> 
                <p>Kuulosti siltä, että hän oli omalla tavallaan ymmärtänyt. Siitä Kimmelille tuli lämmin olo ja hän halasi Hahtuvaa. Hahtuva halasi takaisin, vielä lämpimämmin.</p> 
                <p>Hetken he katselivat toisiaan silmiin.</p> 
                <p>Sitten Hahtuvan silmät syttyivät, hän kumartui eteenpäin ja kysyi:</p> 
                <p>– No, ostatko sen poolon?</p> 
                <p>Kimmel katsoi pooloa sohvan selkämyksellä. Hänen piti vielä hetken aikaa miettiä, tahtoiko hän juuri sen. Kaikkien niitten pinkkien puseroitten joukosta.</p> 
                <pagenum id="Page_46" page="normal">46</pagenum> 
                <p>Hahtuva totesi, että siinä Kimmel teki oikein. Olihan selvää, ettei hän ollut vielä harjaantunut ostelemiseen eikä hänellä ollut Hahtuvan valttikorttia eli huumaavaa nopeutta.</p> 
                <p>– Vaatteitten löytäminen on hieno taito, Kimmel sanoi.</p> 
                <p>– Sellainen olo se on, Hahtuva sanoi pirteästi.</p> 
                <p>– Ilman haluamista maailmassa ei tapahdu mitään, vastasi Kimmel.</p> 
                <p>Ja tavaratalon kaiuttimet kertoivat, että nyt tulisivat muotiin ultrapaidat ja esikutistettu puuvilla.</p> 
                <p>Hetken aikaa elämä oli selvää ja kirkasta.</p> 
            </level1><level1 id="b1"> 
                <pagenum id="Page_113" page="normal">113</pagenum> 
                <h1>LOPUKSI</h1> 
                <p>Ei sitä mistään etukäteen arvannut.</p> 
                <p>Kimmel oli noussut ilmaan tavalliseen tapaan, kiihdyttänyt ja nostanut nokan. Kun hän oli vapauttanut jarrut, kaikki tuntui olevan kohdallaan.</p> 
                <p>Hän oli juuri aikeissa ehdottaa Yökirjalle, että he nousisivat korkeammalle, kun hän tunsi rajun nykäisyn. Hän katsoi alaspäin, siellä oli meri, ja kone alkoi vajota.</p> 
                <p>Kimmel otti kiinni ohjaussauvasta, mutta muisti viime hetkellä, ettei siitä saanut vetää rajusti. Hän painoi jalallaan peräsimen ohjainta pyörimiselle vastakkaiseen suuntaan ja kädellään hän siirsi sauvaa eteenpäin. Hän vähensi koneen tehoja ja keskitti kaikki voimansa hallitakseen virtauksen.</p> 
                <p>Riittävä nopeus, hän ehti ajatella, ei tarvita kuin riittävä nopeus, ja siivet saavat virtausta. Samalla hetkellä, kun moottorit sammuivat, keskellä merta näkyi saari.</p> 
                <pagenum id="Page_114" page="normal">114</pagenum> 
            </level1><level1 id="b2"> 
                <pagenum id="Page_115" page="normal">115</pagenum> 
                <h1>Kahdestoista tyttö</h1> 
                <pagenum id="Page_116" page="normal">116</pagenum> 
                <pagenum id="Page_117" page="normal">117</pagenum> 
                <p>Ensimmäiseksi Kimmel kuuli aallot.</p> 
                <p>Hän raotti silmiään ja näki kiven. Se oli vaalea. Kun sitä tarkasteli näin läheltä, se näytti munalta. Kimmel muisti maailmansyntytarinan, siinä oli lintu. Ja lintu muni munan. Munasta syntyi maailma. Toisiakin munia se muni, mitä niistä syntyi? Muita maailmoja?</p> 
                <p>Kivi tuoksui meriheinältä, nyt se alkoi näyttää yhä enemmän kiveltä. Itse asiassa sen vieressä oli lisää kiviä. Kun Kimmel avasi silmänsä, hän huomasi, että koko ranta oli yksi kiviröykkiö. Ja ne kaikki kivet höyrysivät auringossa, joka nousi idästä, oli siis aamu.</p> 
                <p>Kimmel käänsi varovasti päätään, ja silloin hän näki lentokoneensa pyörät.</p> 
                <p>Joitten kumi oli palanut puhki.</p> 
                <p>Hän muisti jarruttaneensa. Hän muisti kallistaneensa. Hän muisti oikaisseensa. Hän muisti syöksyneensä kierteeseen, ja hänen pinkki lentokoneensa oli joutunut sen varaan. Hän muisti huutaneensa ääneen Yökirjalle:</p> 
                <p>– Konetta ei ole suunniteltu tähän!</p> 
                <p>Kun tehot putosivat, ei ollut kuin yksi vaihtoehto jäljellä.</p> 
                <p>Kimmelin oli hallittava ensimmäinen pakkolaskunsa.</p> 
                <p>Ja silloin Yökirja alkoi sanella hänelle ohjeita rauhallisella äänellä. Se muistutti Kimmeliä polttoainepumpusta, liitonopeudesta ja liukukulmasta. Se palautti Kimmelin mieleen potkurin pyörimisen ja polttonesteen määrän. Se muistutti Kimmeliä siitä, että moottori tulisi yrittää käynnistää vielä kerran.</p> 
                <p>– <em>Älä missään vaiheessa lopeta ohjaamista. Sinä olet lentäjä. Sinun täytyy lentää.</em></p> 
                <p>Mutta kun Yökirja sanoi, että he laskeutuisivat mereen, Kimmel sanoi ei.</p> 
                <p>Hän oli nähnyt saaren.</p> 
                <pagenum id="Page_118" page="normal">118</pagenum> 
                <p>Ja nyt Yökirja oli hänen kainalossaan, hän oli nukkunut sen vieressä ja muisti puristaneensa sitä unessa rintaansa vasten. Hän käännähti kyljelleen ja liikutti sormiaan Yökirjan sähköä väreilevällä pinnalla ja sanoi:</p> 
                <p>– Sinä olet kunnossa!</p> 
                <p>Yökirja tuikki ja vastasi:</p> 
                <p>– <em>Niin sinäkin!</em></p> 
                <p>– Ilman sinun neuvojasi en olisi tässä.</p> 
                <p>– <em>Enkä minä ilman sinun käsiäsi.</em></p> 
                <p>Yökirjalla oli sellainen hehku, että se olisi jatkanut hempeällä linjalla. Kimmel oli ohjannut koneen ehjänä alas, ja kun he olivat yöllä kömpineet siitä ulos, Yökirja oli toitottanut suureen ääneen, että Kimmel oli löytänyt saaren.</p> 
                <p>– <em>Kokonaisen saaren! Enkä minä tiennyt siitä mitään!</em></p> 
                <p>Se oli Yökirjasta niin mainiota, ettei se ollut malttanut lopettaa aiheesta puhumista sittenkään, kun Kimmel oli kertonut haluavansa nukkua ja aikovansa jättää Yökirjan lokkien armoille, ellei se tukkisi suutaan.</p> 
                <p>Mutta nyt Kimmelille tuli kuitenkin mieleen käytännön kysymys:</p> 
                <p>– Mitä me tehdään täällä?</p> 
                <p>Sillä eihän koko saarta tosiaan näkynyt Yökirjan kartalla.</p> 
                <p>Kuinka saarella voisi olla kuusitoistavuotiasta tyttöäkään?</p> 
                <p>Yökirja vastasi:</p> 
                <p>– <em>Samaa kuin muuallakin.</em></p> 
                <p>Ja Kimmel, joka oli jo tottunut luottamaan Yökirjaan, nosti sen olkapäälleen ja sanoi:</p> 
                <p>– OK.</p> 
                <p>Ei kestänyt kauan, kun Kimmel oli kävellyt koko saaren ympäri.</p> 
                <p>Hän kulki merisaunioiden läpi, rantavehnän ja ties minkä apilalta näyttävän läpi, ohitti varovasti nokkoset ja jäkälät. Siellä täällä tuli vastaan kallioaltaita. Niihin myrsky oli heittänyt mereltä pikkukaloja. Altaissa kasvoi levää, ja kun Kimmel otti kengät pois ja kahlasi, hänen varpaansa tulivat tahmeiksi. Sen jälkeen hän käveli luodolla, silloin jalat kuivuivat hetkessä.</p> 
                <p>Kun Kimmel palasi takaisin lentokoneen luo, hän ymmärsi olevansa yksin.</p> 
                <pagenum id="Page_119" page="normal">119</pagenum> 
                <p>Silloin hän kysyi Yökirjalta:</p> 
                <p>– Yökirja, kuka se kahdestoista tyttö on?</p> 
                <p>– <em>Käännä minut ympäri,</em> Yökirja vastasi.</p> 
                <p>Kimmel käänsi Yökirjan ympäri.</p> 
                <p>Yökirjan pinnasta heijastuivat Kimmelin omat kasvot.</p> 
                <p>Hänellä oli nenä, korvat, posket, otsa ja leuka.</p> 
                <p>Mikä ei ollut varsinainen yllätys, mutta nähdä ne nyt äkkiä ihan läheltä.</p> 
                <p>Silmäripset, kulmakarvat ja huulet.</p> 
                <p>Hämmästyneet silmät.</p> 
                <p>Ja <em>musta, vaalea, punainen, ruskea tai violetti</em> tukka.</p> 
                <p>– <em>Sillä sellaiseksi minä sinut kuvittelen,</em> Yökirja sanoi.</p> 
                <pagenum id="Page_120" page="normal">120</pagenum> 
                <p>Ja niin Yökirja, jonka pyöreitten reunojen sisään mahtui koko maailma, kirjoitti viimeiset rivinsä Kimmelistä:</p> 
                <blockquote>
                    <p><em>Hänellä oli päällään vaaleanpunaiset farkut ja akryylineule leveällä kaula-aukolla. Hän roikotti kädessään reppua. Ja juuri nyt hän katseli kiviröykkiöiden keskellä ympärilleen kuin olisi etsinyt jotakin.</em></p> 
                    <p><em>Rannassa oli vene.</em></p> 
                    <p><em>Hän sulki silmänsä ja avasi ne uudelleen. Mutta totta se oli, laineilla kellui paatti. Eikä mikä tahansa paatti. Se oli valkoinen yksimastoinen purjevene, lyijyä pohjassaan ja tähtipölyä mastossa.</em></p> 
                    <p><em>- OK, Kimmel sanoi.</em></p> 
                    <p><em>Sillä hänellä oli tapana lähteä mukaan siihen, mitä maailma ehdotti.</em></p> 
                    <p><em>Hän hyvästeli vaaleanpunaisen lentokoneensa, joka oli palvellut häntä hyvin.</em></p> 
                    <p><em>Hän hyvästeli vanhan nimensä ja antoi itselleen uuden nimen.</em></p> 
                    <p><em>Seuraavaksi hän astuisi veneeseen ja nostaisi purjeen.</em></p> 
                    <p><em>Ihan kohta.</em></p> 
                    <p><em>Nyt.</em></p>
                </blockquote> 
                       </level1>
        </bodymatter>
        <rearmatter>
            <level1>
                <h1>Kirjan loppu</h1>
                <p>Tähän päättyi kirja Kimmel</p>
            </level1>
        </rearmatter>
    </book>
</dtbook>
