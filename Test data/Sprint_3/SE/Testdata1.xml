<?xml version='1.0' encoding='utf-8'?>
<!DOCTYPE dtbook PUBLIC "-//NISO//DTD dtbook 2005-3//EN" "http://www.daisy.org/z3986/2005/dtbook-2005-3.dtd" []>
<dtbook xmlns="http://www.daisy.org/z3986/2005/dtbook/" xml:lang="sv" version="2005-3"><head>
        <meta name="dtb:uid" content="DTB18667" /> 
        <meta name="dc:Title" content="Maria, Maria" /> 
        <meta name="dc:Identifier" content="DTB18667" /> 
        <meta name="track:Guidelines" content="2015-1" /> 
        <meta name="track:Supplier" content="Net Systems Informatics (I) Pvt. Ltd." /> 
        <meta name="dc:Creator" content="Anne Karin Elstad" /> 
        <meta name="dc:Language" content="sv" /> 
        <meta name="dc:Source" content="urn:isbn:978-91-7643-212-9" /> 
        <meta name="dc:Format" content="DTBook" /> 
        <meta name="dc:Publisher" content="MTM" /> 
        <meta name="dc:Date" content="2015-08-04" /> 
        <meta name="dcterms:modified" content="2015-08-04T13:11:34+00:00" />
        <link href="style.css" type="text/css" rel="stylesheet"></link> 
    </head><book><frontmatter> 
            <doctitle>Maria, Maria</doctitle> 
            <docauthor>Anne Karin Elstad</docauthor>
            <level1 class="colophon">
													<p>Brailleindaisy project 2015</p>
												</level1>
           
            <level1 id="d1" class="dedication"> 
                <pagenum id="Page_5" page="normal">5</pagenum> 
                <blockquote>
                    <p>Maria, Maria, vart fara dina unga år?</p> 
                    <p>DAN ANDERSSON</p>
                </blockquote> 
                <pagenum id="Page_6" page="normal">6</pagenum> 
                <pagenum id="Page_7" page="normal">7</pagenum> 
                <pagenum id="Page_8" page="normal">8</pagenum> 
            </level1>
          
        </frontmatter><bodymatter><level1 id="p1" class="part"> 
                <pagenum id="Page_9" page="normal">9</pagenum> 
                <h1>MARIA</h1> 
                <pagenum id="Page_10" page="normal">10</pagenum> 
                <level2 id="ch1-1" class="chapter"> 
                    <pagenum id="Page_11" page="normal">11</pagenum> 
                    <p>Det är under morgonmötet det händer. Maria håller just på att läsa upp en rapport. Så hejdar hon sig, och ansiktet blir plötsligt vaksamt, inåtvänt, lyssnande. Hon ser de andras ansikten framför sig, ser hur de plötsligt blir uppmärksamma, stirrar på henne. Då känner hon det. Bubblan som brister djupt inom henne. Ett ögonblick sköljer århundradens skam över kvinnors orenhet över henne. Invärtes spänner hon sig för att kunna hålla masken, för att kunna hålla rösten stadig.</p> 
                    
                    <p class="precedingemptyline">– Ursäkta mig, men jag tror jag har råkat ut för ett litet missöde, säger hon med ett leende, ger bordsgrannen rapporten och ber honom läsa färdigt den.</p> 
                    <p class="indented">Hon reser sig, känner det, ser det, de röda fläckarna som äter sig ner över låren på insidan av de vita byxorna.</p> 
                    <p class="indented">– Tja, säger hon lätt och slår beklagande ut med armarna, det kan hända den bästa, inte sant?</p> 
                    <p>Men hon noterar de förskräckta ansiktena, ser också förlägenheten, ett uttryck av förvåning och olust i ansiktet på några av männen.</p> 
                    <p>Leende, med högburet huvud går hon ut. När hon har stängt dörren bakom sig lutar hon sig ett ögonblick mot den, känner knäna skälva under sig av skam och skräck.</p> 
                    <blockquote><p>Hon upptäcker att hon har glömt väskan, samlar sig och går in till dem igen. Där inne råder fortfarande samma lamslagna, förlägna tystnad.</p> </blockquote>
                    <p>Hon blir stående i dörröppningen.</p> 
                    <p>– Men snälla ni, se inte så förskräckta ut. Jag kan ju faktiskt inte rå för att jag är i min andra pubertet, säger hon muntert.</p> 
                    <p>Den förlägna stämningen skingras, det hörs befriande skratt, spridda applåder.</p> 
                    <pagenum id="Page_12" page="normal">12</pagenum> 
                    <p>– Som ni förstår måste jag hem en vända. Jag har ett besök om en timme. Till dess är jag tillbaka.</p> 
                    <imggroup>
																					<prodnote render="optional">Test av prodnote</prodnote>
																				</imggroup>
                    <p>Hon går till toaletten, stoppar en binda mellan benen, hon har alltid bindor i väskan nu för tiden, slänger på sig kappan och springer till bilen.</p> 
                    <p>Herregud, vilket hopplöst väder. Regn hela sommaren, och så blir hösten likadan. Regn och dimma, dag ut och dag in. Grått, ute och inne.</p> 
					<p>Otålig stannar hon för rött ljus. Vindrutetorkarna viner, hon torkar bort imma från insidan av rutorna, startar på gult ljus och måste ställa sig på bromsen för en liten grabb som kastar sig över gatan i sista ögonblicket. Darrande tänker hon att hon inte borde köra bil som hon känner sig nu, att hon är farlig för sig själv och andra.</p> 
                    <p>Hon skyndar sig in från bilen, genom vardagsrummet, anar mer än ser röran från i går, lukt av gammal cigarrettrök, alltihop förstärkt av det tröstlösa, grå mörkret. Tänker att hon aldrig någonsin kommer att få ordning på huset, inte på någonting mer. Även om hon springer och springer, alltid på språng från det ena till det andra. Det tänker hon på, och hon tänker på fadäsen på jobbet. Att börja en lång arbetsdag på det sättet.</p> 
                    <p>Hon rycker till vid synen av sitt kritvita ansikte i badrumsspegeln. Åter tänker hon på vilken skam hon kände då hon stod där till beskådan, kvinnors skam. All upplysning och kvinnofrigörelse till trots såg hon det i männens ansikten, men också i kvinnornas, att hon stod där och visade fram något av det mest intima och fördolda av allt. Och hon skäms.</p> 
                    <p>Från någon gömd del av hennes inre dyker plötsligt ett minne upp. Hon ser ett annat ansikte. Hon ser sig själv som fjortonåring.</p> 
                    <p>Det är på kvällen den sjuttonde maj, det är fest i ungdomshuset. Hon sitter på läktaren tillsammans med sina klasskamrater. De ska konfirmeras nu i sommar och har fått lov att gå hit och titta på uppträdandet innan dansen börjar.</p> 
                    <p>Flickorna sitter på första bänken, alla i likadana vardagskläder som de har sytt i slöjden i skolan. På bänken bakom dem sitter pojkarna, skojar, drar dem i håret och skrattar med allt för höga målbrottsröster. <pagenum id="Page_13" page="normal">13</pagenum> Och när ljuset slocknar i salen, hennes hand som smyger sig bakåt in i en varm och svettig pojkhand. <em>Den</em> pojken, medan värmen ilar igenom henne.</p> 
                    <p>Då känner hon det. Först smärtorna i korsryggen, sedan magen som dras ihop i en knut som blir allt hårdare. Till sist den stora bubblan som brister inom henne, blodet som kommer i vågor, rinner ut ur henne.</p> 
                    <p>Hon minns förtvivlan, att hon satt inklämd mellan de andra, att hon inte kunde komma ut, att hon inte vågade gå, att hon inte släppte handen som höll hennes, även om hennes egen blev kall och livlös, att hon fnissade och skrattade som de andra, att hon inte såg vad som hände på scenen, att allt var en röd dimma av skam för hennes blick. Satt där och satt där.</p> 
                    <p>Hon hade en grön jacka som hon lirkade in under sig och satt på, ända tills hon insåg att det inte gick längre. Ända tills hon insåg att blodet trängde igenom allt, kände den kvalmiga lukten av blod, insåg att de andra också måste märka det, lukten. Då viskade hon till kamraten som satt närmast henne att hon hade fått <em>det,</em> och att hon måste gå hem.</p> 
                    <p>Lise gick bakom henne, tätt intill, så att ingen skulle se den stora, skamliga fläcken på kjolen. Jackan bar hon hopknycklad framför sig medan hon tyst bad om att det inte skulle vara fläckar på bänken där hon hade suttit, bad om att han, pojkvännen, inte skulle se det.</p> 
                    <p>– Du är inte klok, fnissade Lise upphetsat när de äntligen var ute.</p> 
                    <p>Maria vände på kjolen så att fläcken hamnade där fram, vek ihop jackan så att fläckarna på den inte syntes och höll jackan framför sig.</p> 
                    <p>– Vill du att jag ska följa dig hem? frågade Lise motvilligt.</p> 
                    <p>– Det är klart att du inte ska.</p> 
                    <p>Småfrysande i sin tunna blus traskade hon hem. Snyftade och grät, och ingen sorg kunde vara större än den att hon måste gå ifrån alltihop.</p> 
                    <p>När hon kom hem smög hon sig tyst in så att fadern inte skulle höra henne, kröp långt in under täcket och grät. Grät av skam och förtvivlan över att vara fånge i en kropp som kunde göra så. Å, hon minns det nu, förtvivlan och skammen.</p> 
                    <pagenum id="Page_14" page="normal">14</pagenum> 
                    <p>Samma skam som kom över henne i dag. Samma oberäkneliga kropp. Och hon ser sitt liv från den gången till nu som en cirkel. Lika oberäknelig som då har hennes menstruationscykel blivit. Hon minns de första menstruationerna, oregelbundna, med månaders mellanrum. Så är det nu också. Fem veckor, tre veckor, sex, åtta, hon måste alltid ha bindor med i väskan. Hon tänker att ringen på sätt och vis är sluten. Det är bara det att då hade hon ett oändligt långt liv framför sig, men nu?</p> 
                    <p>Bara fjorton dagar sedan senaste mensen, rädslan kväljer henne. De skrämmande tankarna som hon skjuter ifrån sig mellan menstruationerna. Cancerspöket, rädslan för att det ska vara något fel.</p> 
                    <p>Struntprat, säger hon till sig själv. Det enda felet är att hon är i klimakteriet. En menstruationscykel som har fått fnatt, något annat galet är det inte med henne. Hon skakar av sig rädslan och sina dumma tankar som så många gånger förr. Raskt gör hon sig i ordning. Sätter på dubbla bindor, en vid kjol, kammen genom håret, lite läppstift och rå ut ur huset igen. Tänker att hon alltid är på språng medan åren rinner i väg. Om ett par år är hon femtio. <em>Det</em> tänker hon också på, ofta nu.</p> 
                    <p>Tillbaka i bilen tänker hon på den fatala sjuttonde maj-festen. Konstigt att det minnet skulle dyka upp nu, som legat gömt i så många år. Hon känner fortfarande ett styng i hjärtat när hon tänker på det barn hon var då. Rester av gammal sorg. Det värsta var att vara ensam om det, att inte ha någon att tala med om vad som skedde med henne. Bara väninnorna, och då blev det inget annat än fnitter. Aldrig någon att visa allvaret för, rädslan, osäkerheten. Det var väl mest <em>det</em> hon grät över, den gången också.</p> 
                    <p>Hon minns också mardrömmarna från den tiden. Att det skulle hända på konfirmationsdagen. Natt efter natt hade hon samma dröm. Såg sig själv gå fram till altaret, och den stora röda fläcken bak på klänningen. Hon minns att hon hade binda på sig på konfirmationsdagen, även om hon inte hade <em>det.</em></p> 
                    <p>Och plötsligt är det som om hon har mött sig själv, sin egen skam från den gången. När hon stod där i dag och de röda fläckarna bredde ut sig som rosor på de vita byxorna var det sig själv som konfirmand hon såg, från drömmen, med en stor skamlig ros på den glänsande vita taftkjolen.</p> 
                                     
                   <pagenum id="Page_15" page="normal">15</pagenum> 
                    <p class="precedingemptyline">När hon springer uppför trapporna kastar hon en blick på klockan. Hon har fortfarande några minuter på sig att förbereda sig inför mötet med klienten. Som hon gruvar sig för, som hon alltid gruvar sig för.</p> 
                    <p>– Har hon inte kommit? frågar hon flickan i receptionen.</p> 
                    <p>– Nej. Men du, Maria, du tog verkligen det där som hände med en klackspark. Och inför gubben också. Hade det varit jag så hade jag dött på fläcken.</p> 
                    <p>Gubben, det är socialchefen. Maria ler, han är i hennes ålder men är väl då och då gammaldags och lite egen i sina åsikter. En av de faktorer som gör arbetet här extra slitsamt för personalen.</p> 
                    <p>– Men det är väl ingenting att skämmas för? Det är ju den naturligaste sak i världen, eller hur?</p> 
                    <p>– Jo visserligen, men det var starkt av dig ändå att ta det på det sättet.</p> 
                    <p>– Vad skulle jag ha gjort då? Sjunkit genom golvet, blivit osynlig?</p> 
                    <p>– Ja, till exempel, ler flickan och ser beundrande på Maria.</p> 
                    <p>Maria är äldst bland den kvinnliga personalen. För de unga har hon blivit ett slags modersgestalt. De kommer till henne med sina svårigheter och problem, både när det gäller arbete och privatliv. De ser på Maria som den starka, den som kan ordna upp allt. Det är fullt medvetet, kanske, som hon har gett dem den här bilden av sig själv. Hon vill gärna bli betraktad som stark. Att hon också kan vara svag angår ingen. Det är hennes ensak.</p> 
                    <p>Hon går till sitt rum och vet att hon har skapat en ny Maria-anekdot. Som till exempel den gången hon satt med en kvinnlig hjälpsökande. Det gällde skilsmässa, en mager, grå, livrädd och sliten kvinna. Då stod plötsligt den rasande äkta mannen i dörren och rusade fram mot kvinnan. Maria kastade ut honom. Grep honom i kragen och släpade honom genom korridoren, nedför trapporna, ut på gatan, och mannen var så perplex att han inte kom sig för med att göra någonting utan lommade bort som en slokörad hund. <pagenum id="Page_16" page="normal">16</pagenum> Medan flickorna i receptionen såg på henne med skräckblandad beundran.</p> 
                    <p>Eller den gången polisen ringde och bad henne komma. De hade tagit in en av <em>hennes</em> narkomaner. Pojken hade löpt amok på ett kafé och var fortfarande alldeles vild. De ringde till henne eftersom hon hade gett besked om att den här pojken inte under några omständigheter fick låsas in i en cell.</p> 
                    <p>Hon kastade sig i bilen och körde till polisstationen. Där hittade hon honom, hållen i ett järngrepp av två poliser som hade brutit ner honom under sig på en bänk. De klarade nästan inte att hålla den späda pojkkroppen. Skräcken lyste ur ansiktet på honom.</p> 
                    <p>Sakta började Maria tala till honom, bad poliserna släppa honom, höll den späda kroppen intill sig, tills han föll ihop i hennes knä och grät, ett bylte av skräck.</p> 
                    <p>Hon fick polisen att ringa till modern, till läkare, satt bak i polisbilen med armarna om honom när han blev skjutsad hem. Stannade kvar där tills läkaren kom, tills han hade lugnat sig.</p> 
                    <p>Det var inte hennes första besök i ett hem som detta. Men varje gång kände hon samma hjälplösa raseri mot ett samhälle som tillåter att sådant kan hända, mot sin egen yrkeskår, kände sig skyldig. När hon såg på denna mor, på detta söndertrasade hem.</p> 
                    <p>De unga pratade om den händelsen också. Att hon var modig.</p> 
                    <p>– Herregud, det är ju mitt jobb! fräste hon och smällde igen dörren till sitt rum.</p> 
                    <p>Det var vid sådana tillfällen hon kunde gråta.</p> 
                    <p>Klienten som hon snart ska möta är den här pojkens mor. Stein heter han.</p> 
                    <p>I dag och när hon tänker på händelser som denna, det är då hon tvivlar på meningen med sitt arbete. Varje klient kräver något av henne, tar en bit av henne, och allt detta – till ingen nytta. Tänker hon i sina mörka stunder, tänker hon nu i dag.</p> 
                    <p>Tröstlöst, som regnet och grådagern utanför. Tröstlöst, tänker hon och ser på den trista, trånga skrubben som är hennes tjänsterum. Som knappt har plats för en enda besökare. <pagenum id="Page_17" page="normal">17</pagenum> När hon måste ta emot flera, som föräldrar med barn, blir det så trångt att hon tycker att hon knappt kan andas. Det är som om det trånga och grå accentuerades av all olycka och allt elände som alltid dväljs innanför dessa väggar som någonting påtagligt.</p> 
                    <p>Allt oftare på sista tiden har hon tänkt att hon inte orkar mer. Att hon sliter ut sig till ingen nytta. Men när de hjälpsökande sitter där hos henne vet hon att hon måste orka. Att hon både vill och måste. Då blir hennes egna vardagsproblem bara bagateller, ingenting att tänka på.</p> 
                    <p>Det är så hon måste tänka nu också, när hon tar fram den tjocka mappen. Steins mapp. Brådskande, står det på den. Brådskande, märkt hösten -83. Sedan dess har detta ärende, som så många andra, varit brådskande. Brådskande utan resultat, och nu är det hösten -86.</p> 
                    <p>Tankarna går till Steins mor som hon snart ska träffa. Hon och Maria var arbetskamrater då Maria hade plats på kommunkontoret. Märkligt nog har denna kvinna hållit fast vid sitt arbete, trots att hennes hem och hennes liv ligger i spillror, trots skilsmässan, pojken, problem efter hand med de mindre barnen. På den tiden då Maria och hon arbetade tillsammans -de satt i samma rum – var hon en ung, dubbelarbetande men glad mamma. Då var hon unga fru Holte. Så skulle de träffas igen, här.</p> 
                    <p>De umgicks aldrig utanför arbetet på den tiden. Ändå kommer det alldeles för nära inpå, blir för problematiskt att känna sin klient på det här sättet.</p> 
                    <p>Hon gruvar sig för mötet med henne. Men för första gången har hon ett konkret erbjudande att komma med. Hon tror att hon kan skaffa plats i ett kollektiv åt pojken. Efter jul. Det skulle ha varit nu, det skulle ha varit för flera år sedan, men hon får hålla fast vid detta. Efter jul.</p> 
                    <p>Så vänder sig Marias tankar mot den mor som snart ska sitta framför henne. Hon skäms över sina tankar tidigare i dag. Att hon skulle ta illa vid sig av ett mensmissöde. Även sin rädsla har hon glömt. Det är småsaker innanför de här väggarna. Bagateller.</p> 
                </level2> 
               
            </level1></bodymatter></book>
</dtbook>